Είσαστε της δεκαετίας που ανθούσε η μπλοκόσφαιρα; Εννοώ πριν τους YouTubeερς. Πριν τα ίνσταγκραμ τζαι τα έξυπνα τηλέφωνα. Ήσουν φοιτητής/τρια τζαι μαζί με τον πρωινό καφέ σου έπρεπε να τσιακάρεις τα μπλοκς, άρχιζες τζαι έκαμνες ανώνυμους φίλους. Εσχολίαζες σε κάποιον τζαι ετσιάκκαρεν τα γραφούμενα ο ένας του άλλου τζαι έμπαινες ή όχι στον κύκλο του. Κάποιους ήξερες το πραγματικό τους όνομα. Ανακάλυφκες ότι ήξερες τους που τρεις πάντες. Είχες τζαι τζείνη τη μια φίλη που σου ελάλεν σε κάποιο πάρτυ: -Ξέρεις ποιος εν τζείνος; Εν ο τάδε ο μπλόκερ…τζαι πσφφφφφφφφφφ εξυφούσκωνε το μυστήριο.\nΕν ωραία η ανωνυμία. Δυστυχώς δεν επικράτησε. Τωρά ούλλοι έχουν άποψη τζαι ονομαστικά παραθέτουν την στα φέησμπουκ. Τζαμέ θωρείς διάφορα. Τον ελιτισμό ακαδημαϊκών ειδικά τωρά στην πανδημία, να κρίνουν, να κράζουν να αλληλοχειροκροτούνται μεταξύ τους, να έχουν άποψη ακόμα τζαι για το τί βρακί να βάλει η Μαρίτσα για τον μπακάλη. Αλλά έσσεις τζαι τον κάθε κύριο Κόκο, που γράφει ούλλα τα υιη με γιώτα τζαι μουρμουρά για συνωμοσίες τζαι μικροτσίπ σαμπώς τζαι ξέρει τη σημασία των δκυό τούντων λέξεων. Τετριμμένα θέματα. Αλλά λάθος. Η άποψη ναι μεν ανήκει στον καθένα, αλλά για να την μοιράζεται με την παρέα τζαι τον εαυτό σου. Εννεν ανάγκη να τις παραθέτουν ούλοι δημόσια. Και όπως λέμε στα Κυπριακά: Opinions are just like armpits. We all have them and sometimes they stink. Κανεί απόψεις…Το 2020 εγίναμεν όλοι ειδικοί για όλα. Ας μείνει στον τομέα του ο καθένας.\nΕγώ εν άλλο που σε θέλω. Επεθύμισες με; Που πάω για ένα στόχο τζαι αντί που το Α να πάω ευθεία στο Β πάω μέσω Παρισιού τζαι Ντουμπάι; Ε; Όπως λέει και ο τίτλος, που δεν είναι κλίκμπάητ, θέλω πάλε να μιλήσω για βυζί. Συγκεκριμένα το δικό μου.\nΕπήα να το τσιακάρω στο γιατρό. Μια φορά τον χρόνο είθισται. Πάω με τη μασκούα μου και παίζεται σκηνή Τιτανικού που λέει ο Τζάκ στη Ρόουζ ότι θέλει να την ζωγραφίσει μόνο με το κολιέ. Ε; Εγώ μόνο με τη μάσκα ξέρεις ο τιτανικός 2. Καμία σχέση.\nΛοιπόν; Πες μου που πουλάν καρδ…Μητροπάνε μου…που πουλάν βιβλία που να σου δίνουν ιδέες για συνομιλίες με το γιατρό, όταν σου κρατά το βυζί τζαι πασπατεύκει το. Χμ; Διότι οι δικές μου είναι πιο άκυρες και από αυτές που έκαμα με τον μάστρο μου, όταν τον ήβρα σε υπεραγορά εν ώρα εργασίας.\nΚαλιουsh; Και εσύ εδώ;\n-Ναι! Γεια.Γαλατάκι α;\n-Ε, ναι για την κόρη μου.\n-Εν ωραίο πίνω το τζαι γω…θα σταθείς τζαι συ στη σειρά με τα τυριά;\nΤέσπα.\nΠως να μιλήσεις για σοβαρά ή τυπικά πράματα όταν το βυζί που ζουλά μες τα σσέρκα του, εν δικό μου.\n– Έκαμεν μας κρυάδες τελικά;\n-Ναι. Εσιόνισεν στα βουνά.\n-Είναι όλα καλά;\n-Ε;\n-Το στήθος;\n-Ναι. Είναι ένα ωραίο στήθος. Όλα καλά.\n-Αχάμ. Ότι έχει ο καθένας εν καλό.\nΈχει μάσκα που έρκεται με φίμωτρο; Αρωτώ!'Πειράζει που μου αρέσκει η καραντίνα; Πριν με κατασπαράξεις…Ξέρω έχει δυο όψεις το νόμισμα. Θέλω για τωρά να μιλήσω μόνο για τη μια. Έχω ενοχές καθώς το παραδέχουμαι, εν ζημιά παράπλευρη σε πολύ κόσμο…αλλά αν κάμνει τα πράματα καλύτερα εν εννοώ την πανδημία, να ξεκαθαρίσω…αρέσκει μου ο περιορισμός σπίτι. Τζαι εν είμαι καν κορίτσι για σπίτι. Γιου νό ουατ αμ σειν;\nΕν μπορώ να προσποιούμαι άλλο. Λατρεύω τον αποκλεισμό μου! Είμαι σε ένα μίνι παράδεισο! Ναι εγώ που εταξίδευκα κάθε μήνα τζαι δεν έμπαινα σπίτι αν δεν εγίνετου 1 ή 2 το πρωί.\nΑρχικά, εμειώθηκε η γαστρική παλινδόμηση. Μετά εκαλυτέρεψε ο ύπνος μου. Ξέρεις τι θα πει να έχεις ποιοτικό ύπνο μετά που δεκαετία; Θωρώ όνειρα …μιλούμε για ωραία όνειρα …τζαι άκου τζαι τούτο…ΘΥΜΟΥΜΑΙ ΤΑ! Αν δεν είναι τούτος παράδεισος…. ΞΥΠΝΩ ΠΟΥ ΜΟΝΗ ΜΟΥ ΧΟΡΤΑΣΜΕΝΗ ΠΟΥ ΥΠΝΟ. Πότε ήταν η τελευταία φορά που το εκατάφερες…τζαι όι γιατί έπρεπε να πάεις δουλειά, αλλά που τις έννοιες τζαι ούλλα τζείνα που εξεχειλίζαν που το νου σου.\nΕκατάφερα να δω τις σειρές τζαι τις ταινίες που ήθελα, έμαθα μετά που 1000 χρόνια ζωής να μαγειρέυω να ψήνω γλυκά, να περιποιούμαι φυτά…μιλώ με γονείς, συγγενείς τζαι φίλους ενώ προηγουμένως μπορεί να έκαμνα εβδομάδες, μήνες να τους δω τζαι να τους μιλήσω. Διαβάζω βιβλίο…επιλογής δικής μου όχι δουλειάς…Απολαμβάνω τα πιο μιτσιά πράματα, για μένα ανακαλύψεις σπουδαίες. Εποκάτσαν τα νευρ…όι κάτσε έχω ακόμα γειτόνους…Έχω ώρα για γυμναστική…τωρά… αν… την εκμεταλεύκουμαι ….εν θέμα προσωπικό και… σε παρακαλώ άλλαξε θέμα!\nΕπέρασε μου το ΦΟΜΟ: Φηαρ οφ Μισιγκ Άουτ. Αφού εν έσσει τπτ ανοιχτό μπορώ να κάμνω τζείνο που μου αρέσκει χωρίς στρες…π.χ να δκιαβάζω χωρίς να νοιώθω ότι χάνω παράσταση, ποτό με φίλους, εκδρομή!\nΜιλώντας για παραστάσεις. Πότε εξανάγινε τούτο να μπορείς να δεις λίστα από φεστιβαλικές Κυπριακές, Ελληνικές και άλλες Ευρωπαϊκές ταινίες σπίτι σου, συναυλίες συμφωνικής ορχήστρας, παραστάσεις του νάσιοναλ θίατερ, του ρόυαλ όπερα χάους, του ΘΟΚ, λάηβ με καλλιτέχνες αχτένιστους με πιζαμόρουχα να σου τραγουδούν οικεία τζαι να μπορείς να αλληλεπιδράσεις μαζί τους…ή να βλέπεις τα αγαπημένα σου τολκ σσόους να γίνονται στα σπίθκια των παρουσιαστών …, έχουν μωρά… εν έχουν στυλ (αλλά στυλίστες), εν άβαφτοι…εν άνθρωποι…να γράψεις ένα γεια στον Τρέβορ τον Νόα τζαι να εύχεσαι να δκιεβάσει το όναμα σου ενώ 1000δες άλλα θρασύδειλα μυνήματα απελπισίας για προσοχή εμφανίζονται στην οθόνη ταυτόχρονα και σπρώχνουν το δικό σου στην αφάνεια…Τέσπα…\nΤοξικά άτομα; Πούντους; Τωρά δεν τους βλέπω! Άνοιξε μια σαμπάνια ρε…μια ‘Παράγκα του κυρ Γιάννη’; Ένα ‘μαυρο πρόβατο’ πιλέ μου; Ε τάμπου έσσεις; Κεανίτα; Κάμνει μας!\nΠως να το πω διαφορετικά…Αη αμ νοτ μπορτ ιν δε χάους εντ αμ ιν δε χάους νοτ μπόρτ. Τζαι να σιωπήσεις εσύ που επεθύμησες να πάεις πίσω στη ζωή σου…για να μας πεις ότι είχες ζωή! Οκ να καταλάβω επεθύμησες ένα καφέ στην παλιά Λευκωσία κάτω που το ηλιούι, μια παραλία, μια ρεμπέτικη βραδιά, ένα ταξίδι. Αλλά ρεεεε….τούτο που ζεις τωρά εν σπάνιο! Να έχω πραγματικό χρόνο για μένα. Περνούν οι ώρες σαν τα λεπτά. Εν εκατάλαβα πότε επέρασε 1 μήνας. Έχω ακόμα τεράστεια λίστα με πράματα που θέλω να κάμω τζαι ελπίζω να κρατήσει ακόμα λίο.\nΠλιιιιιιιιιιις!\nΑμήν!'Τζαι τι να γράψεις που να μην εχει 1000 ειπωθεί τους τελευταίους 3 μήνες. Άλλο να το ακούεις και άλλο να το ζεις. Επαναπροσδιορίζεις τα πάντα. Επιβεβαιώνεις αρχές σου, που επηαίναν να ξεθωριάσουν. Στρέφεσαι προς την οικογένεια και δημιουργάς δεσμούς πιο ισχυρούς. Παίρνεις αποφάσεις, αναπλαισιώνεις καταστάσεις. Μικροποιείς πράγματα που μεγιστοποιούσες πριν.\nΑν φκούμεν που τούτο ζωντανοί ελπίζω να θυμούμαι τούτα που σκέφτουμαι τωρά τζαι να μεν ξεχαστούν εύκολα όπως συμβαίνει πάντα. Θέλω να θυμούμαι τα πιο σημαντικά. Τούτα που διακυβέβονται να χαθούν: Αγαπημένα άτομα και υγεία,σωματική και ψυχική, ειρήνη διανοίας. Όχι για την αγάπη εν φοούμαι διότι θα συνεχίσει να υπάρχει…αλλά εν η πιο γλυτζιά αγάπη τζείνη των γιαγιάδων τζαι γονιών, τζαι θέλω την.\nΖω πρωτόγνωρα πράματα που κανονικά θα έπρεπε να είναι φυσιολογικά. Μιλώ για τα ωραία …τα λία ωραία που παρατηρώ μες το κακόν τούτο…: Για τωρά θα αναφέρω μόνο ένα δκυο…\nΟικογένειες μαζί να περπατούν στο πάρκο ίσως που τες ελάχιστες ασχολίες που μπορούν να κάμνουν τωρά … αλλά ενωμένοι. Τζαι οι νεαροί να το απολαμβάνουν χωρίς να διαμαρτύρουνται τζαι να ντρέπουνται που εν με τους γονιούς τους.\nΕκτός που τον πανικό τζαι τον σποραδικό θυμό (λόγω φόβου) παρατηρώ στην υπεραγορά μια ευγένεια τζαι καλοσύνη τζαι μαθκιές με συμπόνια, γιατί έχουμεν το ανάγκη παραπάνω που κάθε φορά. Νιώθω ότι το εννοούν.\nΗ καλιέργεια υπομονής … (χχχα …εδιούσα και ομιλίες σχετικά με την υπομονή… θα έβαζα κι άλλα πολλά σημαντικά στοιχεία και αναφορές μέσα σε τούτη την ομιλία αν την έκαμνα τωρά). Η καλλιέργια υπομονής βοηθά σε να μάθεις ποιος είσαι . Ποια τα όρια σου…Φκαίνεις που μια αποπραγμάτωση τζαι απροσωποποίηση τζαι αντί να παρατηρείς τον κόσμο σαν σε ταινία….όπως είχαμε καταντήσει να κάμνουμε λόγω ρουτίνας, βολέματος και ευμάρειας… ξαφνικά ζεις τη δική σου ζωή με ούλλα τα συναισθήματά σου. Έχεις επίγνωση της κάθε ώρας, επίγνωση του πόσο ευάλωτος είσαι , τί έχεις και τι έχεις να χάσεις και επίγνωση στο πού είσαι και τί συμβαίνει γύρω σου. Είναι σαν να ανοίουν τα μάθκια σου μετά από χρόνια επιφεφυκίτηδα, που διαρκούσε δεκάδες χρόνια. Τούτα εσυμβαίναν αρκετό καιρό γύρω μας… αλλά ως τωρά εβλέπαμεν τα που την τηλεόραση, ή εσβήναμεν ‘τα νέα’ διότι αγχώναν μας και επροτιμούσαμε κάτι “ελαφρύ” για να μεν σκεφτόμαστε ό,τι αρνητικό συμβαίνει γύρω μας. Εβάλαμε τη τσίπα πίσω στο μάτι μας. Αλλά καμιά φορά- όχι κάθε λεπτό οκ-, τακτικά όμως εν καλά να είμαστε ενημερωμένοι και να μαθαίνουμε την ΑΛΗΘΚΙΑ για το πού πάμε σαν ανθρωπότητα τζαι τι μπορούμε να κάνουμε ο καθένας για να είμαστε σωστοί, ηθικοί ως προς τον πλανήτη, τον πλάστη, τον συνάνθρωπό μας.'Γεια σου μωρό μου.\nΣου έχω λείψει;\nΆκου να δεις τώρα. Πάω σερί, με τα τάσσια. Πολλή δουλειά τζαι νυχτερινά μαθήματα σχολής κάθε μέρα. Αντί να ξεκουράζουμαι τα Σαββατοκυρίακα βρίσκουμαι σε κάποιο φεστιβάλ Αθήνα, Κωνσταντινούπολη, Πρωταρά. Ένταλως να μεν αρρωστήσω. Έβαλα τζαι το εμβόλιο αλλά τίποτε εν κάμνει.\nΤωρά όμως δρουν τα νουροφέν τζαι είμαι σε μια ψιλομαστουρέ κατάσταση. Ήρτα να πιάσω ένα καφέ με φόβο μεν με δει κάνένας αφού είμαι με άδεια ασθενείας. Αλλά γιατί φοούμαι εν εκατάλαβα. Λαλεί κανένας ότι πρέπει να είμαι σε καραντίνα ή σε κατ’ οίκον περιορισμό ειδεμή; Αν δεν μοιράσω λία μικρόβια…να κάμει τον κύκλο της η αρρώστια, πως εν να μου περάσει; Όξα; Έννεν έτσι που πάει; Ο κύκλος εν το χρονικό περιθώριο που χρειάζεται όσπου το ανοσοποιητικό μου να την καταπολεμίσει.\nΣκατά ανοσοποιητικό! Νομίζω το ανοσοποιητικό μου κάμνει απεργία δίότι ταίζω τον οργανισμό μου μ*****ες.\nΠέρσυ ήμουν για μερικούς μήνες σε ένα σχολείο τζαι κάθε 2 εβδομάδες ήμουν άρρωστη. Μάνα μου ρε, αγάπησα το πολλά το σχολείο τζαι τα μωρούθκια μου. Τζαι τζείνοι αγαπήσαν με. Είπαν μου το τζι όλας τζαι εκατασυγκινήσαν με!\nΕπεθύμησα να γράψω δαμέσα τζαι έχω τόσες ιδέες. Παρ΄όλα αυτά πιάνει με ένα πράμα που όταν ξεκινώ να γράφω μαγκώνω, όπως όταν θέλεις να χωρίσεις τζαι έσσεις τόσα πολλά που θέλεις να πεις ,αλλά άμαν τον θωρείς μπροστά σου ξεχάνεις τα ούλα τζαι θέλεις απλά να τον φιλήσεις ; Όι α;\nΈνιχου, τωρά που μαι άρρωστη τζαι έχω τούτη τη μέρα ούλη για τον εαυτό μου καταλάβω πόσο την έχω ανάγκη τη ξεκούραση! Να κεράσω τον εαυτό μου ένα καφέ, να δκιεβάσω ένα βιβλίο, να δω ταινίες στο νέτφλιξ τζαι ας μεν αναπνέω τζαι ας κάμνω διαλείμματα κάθε λεπτό να σκουπίσω τη μύτη μου τζαι ας τρέχουν τα μάθκια μου.\nΑγαπώ με ρε! Τζαι πρέπει να με φροντίσω! Αν τζαι μερικές φορές αμφισβητώ την αγάπη μου τζαι γεμώνω αμφιβολίες. Εντούτοις, έμαθα να αποφεύγω περιβάλλοντα που θα με ρίξουν σε αυτολύπηση ή θα μου ρίξουν την αυτοεκτίμησή μου. Κάποτε ίσως χρειαστεί να αφήσω πίσω ανθρώπους και ενδιαφέροντα που κάποτε αγαπούσα. Ο κόσμος είναι αρκετά πλατύς για όλους μας. Όταν είσαι για παράδειγμα σε μια μιλόγκα και νοιώθεις ότι δεν χορευουν μαζί σου καβαλιέροι που θα θελες, τότε φεύγεις .Δεν μένεις εκεί. Πας σε άλλη μιλόγκα που ξέρεις ότι θα χορέψεις. Ή ξεκινάς καινούριες δραστηριότητες ,που θα σε κάνουν να νοιώσεις όμορφα και ικανή. τότε θα συσχετιστείς με τα σωστά άτομα, που σε εκτιμούν. Φεύγε και συ από καταστάσεις έστω κι αν κάποτε τις απολάμβανες, όταν πλεον δεν σου προσφέρουν θετικά αλλά απογοήτευση. Είναι κρίμα αυτά που έκτισες με κόπο για τον εαυτό σου, να τα καταρρίπτεις με μια αποτυχημένη βραδιά ή παρέα.\nΤο μοιράζομαι διαδικτιακά διότι είμαι σίγουρη ότι δεν είμαι μόνη. Υπάρχουν και άλλοι που μαζεύουν τεκμήρια για να αποδείξουν ότι δεν αξίζουν σαν ΄συνήγοροι του διαβόλου΄ ενάντια στον εαυτό τους.\nΑναπλαισιώθου. Βγάλε τους χώρους και τα άτομα που δεν σε βοηθούν να λάμψεις, από το υπόβαθρό σου.\nΣτην ηλικία μου ξέρω πλέον ότι είμαι μια σεξουάλα με μεγάλα βυζιά, αλλά τζαι πολλά δημιουργική-έξυπνη τζαι κυρίως ταλαντούχα. Ο κόσμος εκτιμά τη δουλειά και την προσωπικοτητά μου.Μόλις ετόλμησα να το πω δυνατά και να το γράψω με τόλμη είδα απίστευτη διαφορά στη ζωή μου. Εν επίστευκα στα μάθκια μου , για τα όσα έρχονταν στη ζωή μου. Ευκαιρίες που μόνο στα όνειρά της η 20χρονη ντροπαλή Κάλιουςςςς θα είχε. Σίγουρα υπάρχουν μέρες (αλλά επιτρέπω μόνο 2 μέρες τέτοιες) που μια αφορμή θα σε ρίξει ψυχολογικά. Αλλά εχω τον έλεγχο και εσύ το ίδιο. Όποιος δεν βλέπει την αξία μου και σου, δικαίωμά του. Είπαμε …ο κόσμος εν αρκετά πλατύς για όλους μας.'Εν σας εξαναμίλησα για τις κορούες. Εν θυμούμαι τελοσπάντων!\nΤις κορούες εγνώρισα τες περίπου στα 13 μου. Ήταν τζαι τζείνες ντροπαλές τζαι λίον περίεργες. Η αλήθκεια εν τις επολλοήθελα στην αρχή. Επροτιμούσα μόνη μου. Εθυμίζαν μου τι σημαίνει να πρέπει να έχεις έννοιες. Έκρυφα τες εν ήθελα να τις ξέρει ο κόσμος ιδιαίτερα τα αγόρια. Μετά…Ε μετά. Αλλά μετά ήμασταν κολλήτες. Ως τωρά πάμε παντού μαζί. Σπίτι δουλειά διακοπές…Παντού.\nΤις κορούες επρόσεξεν τες πρώτα η μάνα μου. Είχε μου κάμει ένα δώρο τζαι άφηκε μου το πάνω στο κρεβάτι μου τζαι ενόμιζε ήταν να χαρώ. Όι. Έκλαια. ‘Εν το θέλω’ λαλώ της. ‘Δεν είναι σωστό να κυκλοφοράς πλέον χωρίς σουτιέν ‘ λαλεί μου. Έβαλα το πάνω μου τζαι ξαφνηκά’ ένιωσα ντροπή. Έπρεπε να μαζεύκω μέσα σε ένα ρούχενο μασκαραλίκι τα δκυο περίεργα κουμπιά που εβλαστούσαν πα στο στήθος μου. Βυζοσυσσωρευτή το έλεα.\nΜε τον βυζοσυσσωρευτή ήταν σαν να αποχαιρετούσα τα καλύτερα χρόνια της αθωότητας και ξεγνοιασιάς. Σαν να συναινούσα να μεγαλώσω. Δεν το ήθελα καθόλου. Μα τα κουμπιά εν αρωτούσαν κανένα. Εμεγαλώναν τζαι εμεγαλώναν. Στα 14 τα είχα αποδεκτεί. Οι βυζοσυσσωρευτές είχαν ενδιαφέρον πλέον, χρώματα, τιράντες, στραπλεξ (όπως το λενε ακόμα πολλές μαζί με λέξεις όπως κόφλεξ) μπαλκονέ, σιθρού, να κλείουν μπροστά, να κλείουν πίσω. Επέρασα που Α καπ, Μπι καπ, Σι καπ (ένδοξες εκείνες οι μέρες εστήναν αυτόνομα τζαι η σφριγηλότητα στο φουλ).\nΕπεράσαμε πολλά μαζί τζαι εφτάσαμε στο σήμερα. Να σας συστήσω λοιπόν τις κορούες του σήμερα. Οι κορύες είναι Ντι καπ τζαι πότε έχουν τα πάνω τους, πότε τα κάτω τους. Χρειάζονται στήριξη αλλά ποτέ ενίσχυση. Έμαθα τζαι γω για χάρη τους να καταργήσω το μπρούμητα στον ύπνο. Συμβιώνουμε καλά. Περιμένοντας το νερό στο μπάνιο να βράσει κάμνουμε πολλές κουβέντες τζαι χορογραφίες μεν σου πω. Οι τρεις μας έχουμε και συγκρότημα. Ήταν να μασταν οι ‘Ζουμερές κορούες’ αλλά επαρέπεμπεν σε Spice Girls τζαι έτσι είπα σαν η πρωταγωνίστρια του χορευτικού να μας ονομάσω ‘The Kalioush sisters’.\nΧαρά που κάμνουν άμα τις πέρνω ταγκό, μόνο που διαμαρτύρουνται άμα χορεύκουν με κάποιον που έχει μαν μπουπς. Τρέξιμο… πάλε έρκουνται, αλλά πολλές φορές μεινίσκουν πίσω τζαι πρέπει να ελαττώσω για να με προλάβουν. Άσε που εν συγχρονίζουνται. Η μια δεξιά η άλλη αριστερά.\nΑγαπώ τες κορούες εν καλές. Ένεν τέλειες ούτε μοντελίστικες αλλά εν δικές μου. Πλεον ούτε τις πολλοκρύφκω ούτε ντρέπουμαι για λόου τους, ούτε ανησυχώ αν αρέσουν σε άλλους ή όι.\nΈχω μπει και γω στο’Φρη δε μπουμπ μούβμεντ’!\nΦρη δε κορούες α κορούες!'Εξύπνησα μες σε ένα κόσμο που είχα ούλλα τα λεφτά, τον έρωτα τζαι την υγεία τζαι ούλλα που εποθούσεν η ψυσσή μου. Τζαι σκέψεις αρνητικές εν επερνούσαν που την καρδία μου. Ούλλα ήταν καλά τζαι έγνοιες εν είχα… Όσπου μια σκέψη είσσεν τρυπώσει μες το νου μου έξαφνα…Έψαξα τη μάνα μου τζαι τη γιαγιά μου τζαι εν ήταν τζιαμέ τζαι ούλλα εγίνουνταν άνοστα τζαι δίχως νόημα τζαι χρώμα! Εσταφίδωσα τζαι εμαράζωσα… Τζαι εξύπνησα ξανά …τζαι κάποια που τούτα ήταν αλήθκεια τζαι κάποια ψέματα!\nΤί ανακούφιση να ακούω τη φωνή της μάνας μου στο τηλέφωνο…!'Γειααα!\nΔιλήμματα … διλήμματα…\nΤύπου να φύγει κανείς ή να μη φύγει;\nShould I stay or should I go? Όπως τραγουδούσαν κάποτε οι Κλάσς.\nΤούτη η ερώτηση εφαρμόζεται σε όλα τα διλήμματα όλων των πτυχών της ζωής μου!\nΔουλειά, ένα χομπυ, ένα πρόγραμμα σπουδών, χώρα, κτλ Αγαπώ τα όλα τούτα που θέλω να αλλάξω …εν δαμέ η δυσκολία. Έχει άτομα μέσα που με επηρεάζουν αρνητικά! Και δεν είναι στον δικό μου έλεγχο για να κάνω αλλαγές και να παραμείνω. Μπορεί και το πρόβλημα να είμαι εγώ. Κάμνω και πάνω μου αλλαγές. Είμαι ταπεινή πιστεύκω, ώστε να δεκτώ τα λάθη μου αλλά έχω και ένα σύνολο συναισθημάτων που αργοπορούν να αλλάξουν είναι πιο πυρινικά ενθυλακωμένα μέσα μου και δεν μπορώ να τα αγνοήσω. Μου επηρεάζουν τον ύπνο! Ίσως ακούγεται πιο αρνητικό απ’ ότι είναι. Διότι έχω και υπέροχες στιγμές και ανθρώπους -μέσα σε όλα αυτά, που θέλω να αλλάξω-! Γι’ αυτό δεν είναι εύκολο!Έκαμα καινούριες προσθήκες …Σε τούτο είμαι καλή!\nΜε βρίσκω σε κατάσταση fight or flight… Έχω την τάση όμως να παλεύκω παρά να φεύκω! Τζαι κάποτε εν καλό αλλά έχει φορές που εν κάμνω έγκαιρα την αλλαγή τζαι καθυστερώ να προχωρήσω…Του γου νόου ουατ αη αμ σεηγξ; Δεν είμαι τζαι αιωνόβια. Εν έχω όλο τον χρόνο του κόσμου!\nΦοούμαι τις δραστικές αλλαγές. Θέλω όμως να αναλάβω πιο πολλά ρίσκα!\nΘα βάλω ντετλαην! Για το κάθε ένα διαφορετική για να μεν μου έρτουν ούλα μονοφατσιά! Αλλά σε κοντινές ημερομηνίες! Ε; Άλλες εισηγήσεις;'Καλημέρα.\nΚαλοκαίρι επέρασε. Μαζί επεράσαν Νέα Υόρκη, Βοστόνη, Λος Άντζελες, Σαν Φρανσίσκο, Λας Βέγκας, Σαντορίνη, άδειες, μπάνια στη θάλασσα τζαι στο σπίτι μου, ηλιοβασιλέματα, κοκτέηλς, μπύρες, κρασιά, αυτοκίνητο πάνω από πόδι μου!\nΣτοπ. Ριγαουάιντ ή ρηουάη αν θέλεις …τρρλρτρλρτρ σε γρήγορη κίνηση. Παύση.\nΘωρείς το τούτο το αυτοκίνητο το θαλασσί, μια οδηγουσα εγώ και μια εσύ…όξα;\nΤέσπα. Δες ποιος οδηγά. Το αντιπροσωπευτικό δείγμα του αχάπαρου οδηγού. ΟΚ πάτα πλεη…Στοπ. Τζιαμέ που θωρείς ένα τσούρμο πλάσματα, συγκεντρωμένοι έξω στην είσοδο (ΟΚ κακώς μέσα στο στενό δρόμο) σαν μαππες του μπιλιάρδου. Έτο..κάμε ζουμ…όι εντάξει, εν χρειάζεται ξεχωρίζω, είμαι τζείνη με το ύφος τύπου Κραυγή του Μονκ. Δίπλα μου η φίλη πάτα το μιουτ διότι εφοβήθηκε τζαι κάποιες λέξεις δεν κάμνουν για πρωινη ανάρτηση (Μαριλένα σαπ μαν;!)\nΦαίνουνται τα νούμερα της; Όι α; Κάτι λαλεί ξιπάτα το μιουτ… Τί; Μα άκουσες το τζαι συ; Ελληνικά με ρωσική προφορά και η κυρία λέει. Τί κάθεστε μέσα στο δρόμο; Ξαναπάρτο πίσω μήπως τζαι δεν την βοηθά η διάλεκτος …μπορεί να είπε συγνώμη! Όι α;\nΤο πόδι μου; Μα εν για τούτο το καφέ πλάκούντα που καλύφκει τη γάμπα μου ούλη που λες; Δις λιλ θανγκ; Η μέση της φίλης μου; Τσ. Ε μα εφταίαμεν έννεν; Έγκλημα και Τιμωρία. Είσαι στο δρόμο κυρία μου τότε θα σε τσιλλίσω να μάθεις. Την επόμενη φορά που το μωρό σου δεν τρώει το φαί του ούλλο ξέρεις τι θα πεις: ¨Φάτο διότι θα έρτει η κυρία να σε τσιλισσεί…Έτην έτην έρκεται… άνοιξε… Μπράβοοο!!!”'Είμαι σε εγρήγορση τωρά που γράφω…το ένα μου μάτι εν στην εξώπορτα διότι παραμονεύει μια κατσαρίδα…Επίτησα εντομοκτόνα γυρώ που τα παράθυρα τζαι τις πόρτες τζαι εκλείστηκα μέσα… αλλά εν εγώ που εν να βρεθώ ανάποδα που τες ‘αναθυμιάσεις’. Που να πεθάνουν ούλλες ως την τελευταία!\nΤέσπα! Τζαι χαλόου! Έν σου γράφω ξέρω το. Είμαι μπύζη! Εν θα σου τα πω ούλλα, για να κρατήσω τζαι λίο μυστήριο.\nΕίμαι σε πολλά καλή φάση της ζωής μου δόξα τω Θεώ. Τζαι ήντα να σου γράψω για τούτα; Εν να σου πω 1. Τάμπου εξεκίνησα να μεν σηκώνω τελευταίως. Τη φράση τύπου: Ήνταλως έγινες έτσι΄ή Ένταλως εν τα μαλλιά σου μες τον κότσο; ή Βάφτου λίον ή Είσαι γύφτος; γιατί φορείς γυαλιά; Είπαμε έχω χιούμορ , αντοχές, είμαι χοντρόπετση τζαι αναίσθητη. Αλλά ποιο εν το πρόβλημα σου κοπέλα μου;\nΝαι αρέσκει μου το φαί πολλά τζαι τρω! Ναι είμαι ΟΚ να φκω άβαφτη που το σπίτι τζαι περνώ σούπερ. Ναι εν να βάλω φλατ τζαι σισμένο τζην. Τζαι οι μυλούες μου εν σε ενοχλούν. Αρέσκουν τους να γίνουνται τζαι δίπλες. Τζαι ναι στις φωτογραφίες εν με κόφτει αν φκω που καλή γωνιά γιατί οι τζύλιντροι εν έχουν ποτούτες. Παρόλα αυτά γελώ με την καρδία μου, χορεύκω όσπου να πονούν τα πόδκια μου, κολυμπώ, φκαίνω με φίλους, ταξιδεύκω, δκιεβάζω, είμαι πολλά καλή στη δουλειά μου, δημιουργική, έχω πολλούς ανθρώπους να με αγαπούν!\nΕγώ πως καταφέρνω δηλαδή τζαι συγκρατούμαι τζαι δεν σε προσβάλω συνήθως; Εν δύσκολο σου; Να σε χέσω! Ύστερα έχεις παράπονο ότι σαν απάντηση μου στην αδιακρισία σου γίνομαι κακιά που σου λαλώ για τα ψεύτικα βυζιά, βλεφαρίδες, νύχια τζαι εξτένσιον…τζαι πως είσαι μια χωρκαθκία αμόρφωτη. Επροκάλεσες με τζαι απάντησα σου με τον ίδιο τρόπο. Τί ενόμισες… ότι ήταν να είμαι το καημένο το πασιουρτίν μωρό που ήταν να κλάψει στη γωνιά του ή να ντραπεί. Να παραμείνω πολιτισμένη;\nΤζαι ύστερα έμεινες με το στόμα ανοικτό …εν το περίμενες α; Μπορώ να γίνω ακόμα πιο κακιά. Χωρίς τύψεις.\nΠε μου ξανά την άποψη σου για τη φάτσα μου ή τα κιλά μου χωρίς να σου τη ζητήσω! Ξέρω να σε κάμνω ρεζίλι μπροστά που κόσμο -όπως π.χ. τις υπόλοιπες συναδέλφισσες μας- τζαι να αποκαλύπτω ένα ένα τα μυστικά σου…\nΕν περιμένει κανενας ότι πλάσμα σαν τζαι μένα μπορεί να ξεσπάσει τζαι να κάμει ρεζιλίκια. Είμαι τέρας υπομονής. Πιάσμε όμως σε λάθος στιγμής τζαι πρόβαλε την ανασφάλεια σου πάνω μου. Α! Ιδιαίτερα 2 μέρες πριν την περίοδο μου! Πιάνουν με ή εν με πιάνουν οι δκιαόλοι;\nΕυχαριστιούμαι τα πολλά, ιδιαίτερα όταν γεμώνουν τα μάθκια της δάκρυα μετά που την χέζω!\nΚαληνύχτα σου αγαπημένε!\nΩμμμμμμ…ωμμμμ!'Με συγχωρείτε για τα πρωινά μου Γαλλικά… Τζαι Χαλόου!\nΕίχα πολλά να γράψω τζαι επειδή ήταν πολλά ανάβαλα το για ύστερα. Τζαι όπως λέει η φίλη μου η Μαρινέλλα: Ύστερα, ύστερα μα δεν υπάρχει ύστερα!\nΔαμέ είμαι λοιπόν μετά που λίην αποχή να σας εξιστορίσω αυτά:\nΕγώ στην τουαλέτα της δουλειάς τζαι έξω να μου χτυπούν την πόρτα:\n-Νοκ νοκ\n-Χους δέαρ (εν είπα), Μέσα (είπα)\n-Εν να αρκήσεις; (αρωτά με μια γυναικεία φωνή)\n-(ουοτ δε φαρτ) …\n-διότι πρέπει να πάω εν επείγον (λέει)\nΚάπου εδώ θα κάνει παρέμβαση ο αφηγητής της ιστορίας …\nΚοπέλλα μου. Ας σε ονομάσουμε Ακράτεια. Κυρία Ακράτεια μου ουοτ δε φαρτ ις ρογκ ουιθ γιου; Έσσει 10045 τουαλέτες τούτος ο τόπος. Οι 345 εν 5 βήματα πιο κάτω.\n– Μπορείτε να πάτε σε κάποια άλλη παρακαλώ; Θα αργήσω (αναγκάζομαι να πω)\n-Πόσο θα αργήσεις (με ρωτά η κ. Ακράτεια)\n-(ένα λεπτό να ρωτήσω το σκατό μου…ε μα ρε κουμπάρε…εθκιαολίζουμουν)\nΑ) έπρεπε να κάμνω συζήτηση μαζί με τη ηλίθια έξω αντί να συγκεντρώνομαι (συγνώμη αν γίνομαι περιγραφική) Β) Πας καλά κοπέλα μου…είσαι ΙQ παντόφλας;\nΑγνόησα την παντελώς λέω εν να φύει αφού βιάζεται…\nΜετά από 15 λεπτά ανακαλύπτω ότι το καζανάκι δεν δουλεύει…μένω ακόμη 10 λεπτά μέσα περιμένοντας τον νιαγάρα να γεμώσει…τίποτε. Σκέφτομαι να βγω διακριτικά να πάω στο γραφείο και να τηλεφωνήσω μιας καθαρίστριας να φέρει κουβά. Ποιος θα με πάρει είδηση. Ίσως να καταφέρω να διατηρήσω τη αξιοπρέπειά μου άφτερολ.\nΑνοίω την πόρτα να βγώ από την τουαλέτα τζαι θκιάολε:\nΚαρτζειν μου το φάντασμα της τουαλέτας, η κ. Ακράτεια. Μια γυναίκα των 50, χοντρούλα, να με περιμένει 25 λεπτά μετά, αντί να πάει πιο κάτω.\n-Μην μπείτε μέσα, σας παρακαλώ… έχει πρόβλημα το καζανάκι. Θα καλέσω καθαρίστρια, αναγκάστηκα να πω ευθέως, πέρκει καταλάβει… η μαννή!\nΑτού ο Γαβρίλης…σαν να το είπα στον τοίχο. Εμπήκε μέσα χωρίς να την κόφτει. Στο χωρκό της αλόπως εν στον ίδιο λάκκο που χε…,οι χωρκανοί τζαι ταυτόχρονα χούλοι μαζί!\nΟύτε να χέ…ουμε ρε κουμπάρε μες τούτον τον τόπο! Απμαλατοσύνη τζαι τοππουζισμός στο μεγαλείον τους!\nΆτε καλή συνέχεια! Τζαι την ανάγκη σας σπίτι!'Δίπλα μου κάθεται μάνα 2 μιτσιών…τζαι όταν τους μιλά γλυκά καλαμαρίζει..μετά που 2 λεπτά θυμώνει τους στα κυπριακά. Σκέφτομαι και γράφω (το ‘δεν ξεχνώ και αγωνίζομαι’ ήρτε μου εντελώς συνειρμικά): Εδώ φαίνεται η γλώσσα της καρδιάς σου κοπέλα μου! Τα κυπριακά!!! Με τα κυπριακά φκαίνει το συναίσθημα της παρόρμησης. Το ‘καλαμαρίζειν’ ουκ εστίν φιλοσοφείν για σένα… εν για εμένα που εκάθουμουν δίπλα σου.\nΑλήθκεια…όταν κάποιος μας μιλά με αττική διάλεκτο αρέσκει μας; Χμ…ναι! Εν σαν να σου μιλά με ευγένεια! ΣΑΝ είπα! Που.χου(φτού)\nΚυπριακά: Κάμνεις λίον τζει πλης; (το πλης εντάχθηκε στην κυπριακή όπως τζαι το σόρυν, το άρκοντισιον, το τόηλετ, τα κόφλεξ τζαι η άμπουλα)\nή\nΤαράσσεις λίον;\nΑττική διάλεκτος: Κάνεις λίγο πιο κει;\nΌϊ πε. Εν έσεις μια καλύτερη διάθεση να πεις:\nΟΧΙ …με χαμόγελό… στην αττική διάλεκτο;\nΦαντάσου επίσης να σε βρίζουν στα κυπριακά τζαι στα καλαμαρίστικα…Περίμενε…να το σκεφτώ λίον…: Στα Κυπριακά θα ακούσεις ιταλο-εμπνευσμένες λέξεις όταν σε αποκαλούν κοπέλα κόκκινων φαναριών, θα ακούσεις τουρκικές λέξεις με 5-6 ‘ξιξι’, πολλά εκρηκτικά σύμφωνα σσ, κκ, ππου… πετούν τζαι 2-3 φτύματα κατά την παραγωγή τους… Στα καλαμαρίστικα οι ξιτιμασιές ή βρισιές είναι ρε παιδί μου πιο περιγραφικές…εντοπίζεις δημιουργικό λόγο. Κάνεις εικόνα εικόνες… σουρεάλ αλά Νταλί…ακούς για οιδιπόδεια συμπλέγματα και λίμπιντο ξεχειλισμένες…Μπλέκονται τα σόγια και δίνονται οδηγίες για το που πρέπει να πάει κάποιος…\nΌι εν αποφάσισα ακόμα! Όπως θέλεις μίλα μου!'Εν ξέρω γιατί εφύλαα το Παρίσι για πιο μετά…εν όπως το κγουασάν ντου σοκολά που τρώεις πρώτα τον γυρόν τζαι φυλάεις την νουτέλα στη μέση για το τέλος…\nΕλπίζω το Παρίσι να μην είναι το τέλος δηλαδή…εν λίο φοητσιάρικα τα πράγματα στη Γαλλία με τις τρομοκρατικές επιθέσεις αλλά επήρα το απόφαση.\nΓαλλία λοιπόν. Ο λα λά. Πα του του! Ζε μ ανφού. Ζε νε σε κουά. Κομπιάν κουτ ε σε πανταλόν. Τζαι πουτάν ή μιέρτ. Λε σκατώ λε σκατό (όξα γκατό το δώρο ή η τούρτα… :Ρ ).Sa suffit! Τούτα είναι που θα πάρω μαζί μου. Διότι από λεφτά φτώχιες. Έδωσα τα ούλλα στο εισητήριο και στο ξενοδοχείο. Τζαι αν λείψουν ενώ είμαι τζιαμέ θα τραγουδήσω κανένα ” Λα βι αν ροζ” μεσόστρατα στο Σιάμσελιζέ.\nΑνυπομονώ για το τζαζοφεστιβάλ και τα γκαρσόνς…\nΈτω είπα να γράψω τζαι ένα ποστ για να μην ξεχνιόμαστε!\nΘα πάω και ζε νε ρεκρετέ ριέν!\nΟ ρεβουάρ!'Άκουα τις σειρήνες σήμερα σαν οδηγούσα να πάω στη δουλειά! Τότε ήρτε στο νου μου το τραγούδι των Περλ Τζαμ: Χήαρ Δε Σάηρενς…τζαι σε ένα κομμάτι λέει:\nHear the sirens,\nHear the circus so profound.\nI hear the sirens\nMore and more in this here town…\nΣειρήνες. Θεότητες που σχετίζονταν με το νερό, τον έρωτα και το θάνατο. Ακριβέστερα… οι θαλάσσιοι δαίμονες της Ελληνικής Μυθολογίας. Σειρήνες που φέρνουν αναμνήσεις ή απλά νοερές αναπαραστάσεις σε ένα νησί που θέλει να ξεχάσει! Που ακόμα τζαι σήμερα ζει τραγωδίες!\nΤο 2016 εν επρόλαβε να μπει τζαι ήδη εκρούσαμε κυριολεκτικά, δίπλα μας οι πολέμοι συνεχίζουνται τζαι εντείνονται…οι νεκροί αυξάνονται…οι πρόσφυγες ψάχνουν καινούριες πατρίδες…οι τρομοκράτες δρουν με μεγαλύτερη συχνότητα…οι χώρες φκαίνουν που την Ευρώπη, η Αμερική ετοιμάζεται να βάλει στην εξουσία ρατσιστή πρόεδρο. Τζαι εντείνεται το μίσος ο ένας για τον άλλο. Εμάθαμεν να σκοτώνουμε, να βιάζουμε, να αδικούμε, να εκβιάζουμε, να εκφοβίζουμε, να ζηλεύκουμε, να θυμώνουμε τζαι εξεχάσαμε να αγαπούμε. Τζαι εν εύκολο να αγαπάς τζείνους που εν ίδιοι μαζί σου. Αλλά το σημαντικό εν να αγαπάς τζαι να σέβεσαι τον άνθρωπο που έχει διαφορετική θρησκεία, χρώμα, ιστορικό, φύλο…καθώς τζαι άτομα που σε αδικούν. Ποιος εν να μας διδάξει την αγάπη; Η αγάπη εν το πιο δύσκολο αλλά τζαι ζωτικό στη ζωή μας. Εν καρπός που αν φάεις διά σου ειρήνη διανοίας τζαι μιτσιανίσκει το φόο σου! Έχω ένα εδάφιο που το έστελνα κάποτε σε άτομα που αγαπούσα τζαι είναι τούτο δαμέ:\n“ Η αγάπη είναι μακρόθυμη και δείχνει καλοσύνη. Η αγάπη δεν ζηλεύει, δεν κομπάζει, δεν φουσκώνει από υπερηφάνεια, δεν συμπεριφέρεται άπρεπα, δεν ζητάει τα δικά της συμφέροντα, δεν εξάπτεται. Δεν κρατάει λογαριασμό για το κακό.Δεν χαίρεται για την αδικία, αλλά χαίρεται με την αλήθεια. Ανέχεται τα πάντα, πιστεύει τα πάντα, ελπίζει τα πάντα, υπομένει τα πάντα. Η αγάπη ποτέ δεν χάνεται”.\nΞέρεις, νευριάζω με τον εαυτό μου! Εν πολλά εύκολο να κάθεσαι στη δουλειά τζαι να θωρείς τις ειδήσεις. Το τι εσυνέβηκε στη Νίκαια, στο Βέλγιο, στην Κωνσταντινούπολη, στη Συρία…Τζαι να κρίνεις άλλους για το φανατισμό τους τζαι τα κράτη για την αδυναμία παροχής ασφάλειας.\nΕγώ φταίω εμένα! Γιατί ενώ ήξερα ότι η αγάπη είναι το κλειδί… εν την είχα. Εν δείχνω πάντα καλοσύνη. Μες το δρόμο άμαν οδηγώ συμπεριφέρουμαι άπρεπα. Εξάπτομαι καθημερινά. Εκρατούσα για χρόνια λογαριαμό για κακό και αδικία που εθεωρούσα ότι μου έκαμε κάποιος. Μπορεί να εθεωρούσα ότι ποτέ δεν χαιρόμουν με την αδικία αλλά όταν “οι εχθροί” μου εταλαιπωρούνταν ένιωθα ικανοποίηση. Είχα χάσει την αγάπη μου! Ενόμιζα ότι με το να σκληρύνω εν να δυναμώσω…να γίνω πιο ανθεκτική…Ήθελα να είμαι αναίσθητη να μεν με επηρεάζουν οι άλλοι . Πόσο άδικο είχα. Θέλω την αλλαγή στον κόσμο….μια αλλαγή που εν επέβαλα στον εαυτό μου.\nΣυγνώμη κόσμε! Συγνώμη και σε σένα που σε πρόσβαλα με σκέψεις, με λόγια ή με πράξεις μου! Εν να γίνω διαφορετική;;;;;;;;; Εν ξέρω! Θέλω! Πολλές φορές αποτυγχάνω! Θέλω να μάθω να αγαπώ! Όι μόνο στα εύκολα αλλά τζαι στα δύσκολα! Απολογούμαι κόσμε για εμένα τζαι τους όμοιους μου! Αγάπα με πίσω τζαι συγχώρα με…πέρκει κάποιοι που μας επιβιώσουν!'Ελπίζω να με επεθύμησες όπως εγώ εσένα! Ήταν πολλά θεραπευτικό το Γκρουπηθέραπυ, αλλά λόγω άλλων καταστάσεων, δουλειών και άλλων τρόπων επικοινωνίας άφησα το λίο πίσω. Είχα υπόψην μου ότι εν θα το ξαναεξεκινούσα. Έκαμα λάθος! Εν μωρό μου! Μέσα σε τούτο τον ψηφιακό χώρο έξελίκτηκα σαν άννθρωπος. Εμοιράστηκα τις καλύτερες τζαι τις χειρότερες μου στιγμές. Ήμουν παιδαρέλι με όνειρα, ελπίδες. Ενόμιζα ότι ήξερα τον κόσμο! Εν είχα ιδέα!\nΕθύμιζε μου όμως τζαι ένα κομμάτι του εαυτού μου που είχε μαράνει. Που επάλευκα να το ποτίσω αντί να το αφήκω να γίνει λίπασμα για να βλαστήσει άλλο. Τζαι εν ήθελα να μου το θυμίζω!\nΤωρά θα γράψω χωρίς να συσταρίζω τις σκέψεις μου τζαι θα γράφω ιδεοθυελλωδώς! Η Κάλιουsh λοιπόν έννεν η ίδια που έγραφε πρόπερσυ τζαι πιο πριν… Εγίναν πολλά αλλά όι ούλλα όσα θα έθελε ακόμα! Εν κοντά όμως! Τόσο κοντά για να τα πετύχει, ώστε έχει άγχος. Εν δυνατή όμως! Έχει μιαν απερίγραπτη δύναμη και ηρεμία.\nΤωρά εν να γράφω ξανά σε τούτο τον ομαδικό τόπο θεραπείας τζαι αν θέλεις γράφε τζαι συ. Ξέρω η γενιά μου από κυπραίους μπλόγκερς αλλάξαν πλεον σκηνικό! Εν να είναι τζαι τα μπλόγκς ένας πεπαλαιομένος τρόπος για επικοινωνία με τους έξω. Αραχνιασμένος! Αρέσκουν μου τα βιντάζ πράματα ένηουέη!\nΑ. Θα πάω Βρυξέλλες τζαι φουύμαι! Εν θα έπρεπε να φοούμαστε σαν γινούμαστε μεγάλοι! Τζι όμως! Όι αν πάθω τίποτε, ούτε το αεροπλάνο. Φοούμαι να μεν προλάβω να δώσω ούλλην τούτη την αγάπη που εφύλαξα. Φοούμαι ότι εν να υπάρχει μουσική που εν θα μπορώ να ακούσω. Χορός που εν να μείνει που μένα αχόρευτος. Τζαι χαρά που εν θα μπορώ να νοιώσω ούτε εγώ ούτε οι δικοί μου!\nΓι αυτό αποφάσισα ότι πριν πάω θα παγώσω λίην που την αγάπη που εφύλαξα δαμέσα. Θα μοιραστώ λίην που τη χαρά που θα ήθελα να ζήσω τζαι θα σας βάλω μουσική για να χορέυκετε για μένα κάθε φορά που εν να μπαίνετε δαμέσα!.Διότι μάλλον εν να πάω.\nΚαληνύχτα σου Γκρουπθέραπυ! Πόψε πε τζαι μια προσευχή για όποιο φοάται τζιαμέ έξω! Για μάθκια που κλαίσι χωρίς σταματημό. Να παρακαλέσεις τζαι για αγάπες που εμαράνασιν να ξαναζωντανέψουν…τζαι για τζείνους που εχάσαν την ελπίδα τους να τη ξανάβρουν!'Αγαπητέ κάττε,\nΜε αυτό το μήνυμα θέλω να σου μεταφέρω αρχικά τη συμπαράστασή μου στην προσπάθεια να καλάρεις τη μαυρού (κάττα). Είσαι πλάσμα τζαι συ με τις ανάγκες σου. Πολλά βασικές… νερό, φαί τζαι αναπαραγωγή. Το κατανοώ απόλυτα. Εν τζαι κρυάδες τωρά… η συντροφκιά της μαυρούς εν να ότι πρέπει για σένα. Εκτιμώ το γεγονός ότι είσαι καθώς πρέπει gentlecat κάμνεις τις καντάδες σου, δείχνεις της αποκλειστική αφοσίωση, είσαι υπομονετικός και επιμένεις παρόλο που η άλλη παίζει το χαρτ ττου γκετ. Εν είσαι με ρατσιστής… τζείνη μαυρού εσύ τζίντζερ…τζείνη πασιουρτού εσύ ξεραντζιάρης (‘Αουτσβιτς κατάσταση…τάμπου να σου κάμω), τζείνει άλλου οικονομικού στάτους εσύ του δρόμου με φαημένο αυτί (έννοια σου τζαι αρέσκει της η αλητοπλευρά σου)….Πού θέλω να καταλήξω…\nΈτω επειδή εν αργά…δηλαδή ξημερώνει όπου να ναι…τζαι εν μεγάλη η μέρα αύριο… μεν με παρεξηγήσεις αλλά:\nΠσσσσσσσςςςςςςςςς πίσω κςςςςςςςςς πσσσςςςςς. Κχχχχ κχχχχ! Άτε!\nΜε εκτίμηση,\nΗ ιδιοκτήτρια του αυτοκινήτου που αφήνεις κάθε πρωί της πατημασιές σου στο μπροστινό παράθυρο