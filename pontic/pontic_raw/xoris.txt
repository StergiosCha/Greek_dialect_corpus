Χωρίς εσέν’ ‘κι ‘ίνουμαι, χωρίς εσέν’ ‘κι ευτά(γ)ω


Πολλά άûκεμα ξάφτ’ κι οσήμερον ο ήλον, έκαψεν την κοτύλα μ’. Καλά κ’ ευρέθεν αδακά αβούτο
το πεγάδ’ και κόφτ’ την δίψαν εμουν. Ας πίνω ολίγον νερόν και δροσίσκουμαι, εξεράθεν η
γλώσσα μ’ ας σην δίψαν. (Γεμίζει το κύπελο, πίνει και λέει) Ας αναπάουμαι κι ολίγον αδαφκά
σο παüύν την ευόραν. Πολλά νεγκασμένος είμαι, σκοτωμένος. Ας σο πολλά την νεγκασίαν
τεντελίζ’νε τα ποδάρö μ’. (Το δείχνει με τους αναστεναγμούς που βγάζει). Ωφ, ωφ και ξάν ωφ, ωφ τα
μέσα μ’. (Σε λίγο λέει). ‘Ει κιτι χρόνö έι κιτι βαχούτö, πότε έρθετε κ’ εδέβετε;
Ακόμαν οψεκέσ’ έτον. Το χωρίον τ’ απάν αφκά έκλωθα. Ελεύτερον πουλίν έμ’νε, τιδέν ‘κ’ ενούνιζα.
Έτρωγα έναν έμορφα με τη μάνα μ’ το μαλέζ’, την τρίμμαν το κουûτάρ’ και τ’ έμνοστον το χαβίτσ’
και η λαλία μ’ ξάι ‘κ’ έβγαινεν. Ασσό εγυναίκ’σα κ’ επέρα εκείνεν την αλιμöγκούν, όλö έλλαξαν. Ας
σο τουρτουλάεμαν και την κρεβατοπουûπουρίχταν, (κρεβατομουρμούρα λέν’ ατο αδακέσ’) , ‘κι θα
γλιτώνω. Πολλά αγνός έν’ αβούτος ο κόσμος, αγνός και θαμαστός. Τσ’ εξέρ ντο άλλο θα έρται σο
κιφάλ’ν εμουν. Όπως φαίνεται τα πολλά οπίσ’ είναι. (Σηκώνεται και συνεχίζει) Ας πίνω ολίγον κι
άλλο νερόν και πάνε τα φαρμάκια.
(Την ώρα που πίνει νερό, έρχεται πίσω του αθόρυβα ο συγχωριανός του Νάστος και τον χτυπάει
ελαφρά στον ώμο. Ο Πάντùος τινάζεται από το ξάφνιασμα και φτύνει το νερό, που έπινε, πάνω στο
Νάστο. Μετά αρχίζει να ξεροβήχει)

ΝΑΣΤΟΣ

(Χτυπάει τον Πάντùο στη πλάτη και συγχρόνως λέει) Πάντùο, χαλάλι σ’, χαλάλι σ’, άλλο κακόν να
μη ευρήκ’σε.

ΠΑΝΤÂΟΣ

(Μισοκομμένα) Ξερ...ξερ...ξερ...ξεροκέφαλε.

ΝΑΣΤΟΣ

Πάντùο, λουλούτσ’ εποίκες με.

ΠΑΝΤÂΟΣ

Καλά εποίκα σε, αφορισμένε Μαλαστρατίνε, ζούρντελη.

ΝΑΣΤΟΣ

Πολλά λαγοτûίκαρος είσαι εσύ ο άνθρωπον.

ΠΑΝΤÂΟΣ

Εσύ, αφορισμένε τράτσο, με τα παλαλά τα μασχαρείας -ι-σ’, θα ευτάς με μίαν έναν κακόν.

ΝΑΣΤΟΣ

Μη φογάσαι, Πάντùο, και με το παράμικρον μη τρομάεις.

ΠΑΝΤÂΟΣ

Νέπαι σεύτελε, ντο μη τρομάεις λες με εσύ; Έλα αδακά άκ’σον πώς κρούει η καρδία μ’ (Δείχνει τη
καρδιά του). Εθαρείς χαμαιλέτες κραγκανάκ’. Ολίγον κι άλλο και θα ετάγκευεν ο νους -ι-μ’.

ΝΑΣΤΟΣ

Αέτσ’ αν έν’, άλλο ‘κι θα μασχαρεύω μετ’ εσέν.

ΠΑΝΤÂΟΣ

Πολλά καλά και πολλά έμορφα θα ευτάς.

ΝΑΣΤΟΣ

Τε, Πάντùο, μη χολάûκεσαι, εξέρτς πόσον αγαπώ σε.

ΠΑΝΤÂΟΣ

Εξέρω, εξέρω πόσον αγαπάς με, άμα τα κατσία μ’ ‘κι θελτς να ελέπ’ς.

ΝΑΣΤΟΣ

Τε, χάσον ατά τα παλαλά ντο λες και πέει με, πώς αέτσ’ απαδακέσ’ οσήμερον έξεργος ημέρα;

ΠΑΝΤÂΟΣ

(Ψυχρά) Επήγα ετέρεσα το λαζούδ’.

ΝΑΣΤΟΣ

Πώς έν’; Έν’ ακόμαν για τσατσάλισμαν;

ΠΑΝΤÂΟΣ

Για τσατσάλισμαν έν’, άμα αέτσ’ έρται με να τσατσαλίζω κ’ εσέν. (Βλέπει το Νάστο να
στεναχωριέται και αμέσως γελάει και τον αγκαλιάζει). Κι ατώρα, Νάστο, πέει με κ’ εσύ πώς αέτσ’
απαδακέσ’;

ΝΑΣΤΟΣ

Εγώ, Πάντζο, έναν κρυφόν δουλείαν έχω.

ΠΑΝΤÂΟΣ

Αδακέσ’ πα ντο κρυφόν δουλείαν έεις;

ΝΑΣΤΟΣ

Απαδακέσ’ έρθα να μη εγροικά το κανείς.

ΠΑΝΤÂΟΣ

(Στους θεατές) Ντο λέει αβούτος ο τρίüειλον; Ντο λέει αβούτος τη θεού ο παλαλόν;

ΝΑΣΤΟΣ

Αρ’ άκ’σον τη θεού τον παλαλόν.

ΠΑΝΤÂΟΣ

Νάστο, για τέρ’ με καλά απέσ’ σ’ ομμάτö. (Ύστερα από λίγο λέει) Νάστο, είσαι καλά;

ΝΑΣΤΟΣ

Πολλά καλά. Ατόσον καλά καμίαν ‘κ’ έμ’νε. Κι ατώρα άκ’σον το κρυφόν και το μυστικόν ντο έχω
σην καρδία μ’.

ΠΑΝΤÂΟΣ

Τε, πέει ας ακούω.

ΝΑΣΤΟΣ

Åύτωσον τ’ ωτία σ’, άμα ωρôσον επευκαιρούσαι και λες ατο σην καν’νάν. Αν μαθίεται σο χωρίον,
εχάθα.

ΠΑΝΤÂΟΣ

Τε, πέει, αφορισμένε, μαλεζόστομε.

ΝΑΣΤΟΣ

(Κοιτάζει ολόγυρα μήπως είναι κανείς και λέει). Πάντùο, το στόμα σ’ ραμμένον με το τùουβαλτούζ’.

ΠΑΝΤÂΟΣ

Ξάι ανάγκην μ’ έεις, Νάστο. Χόû’ εξέρτς πόσον κρυφός είμαι.

ΝΑΣΤΟΣ

Εγώ πα σ’ ατό κιβöνεύκουμαι και θα λέγω σ’ ατο.

ΠΑΝΤÂΟΣ

Τε, πέει, εξέγκες την ýη μ’.

ΝΑΣΤΟΣ

(Στο αυτί του Πάντùου). Έναν κορίτσ’ εμέντζαν εμε να πάω ελέπω.

ΠΑΝΤÂΟΣ

Ντο κορίτσ’;

ΝΑΣΤΟΣ

‘Κ’ εξέρτς ντο έν’ κορίτσ’;

ΠΑΝΤÂΟΣ

Και για τίναν θα πας ελέψ’ ατο;

ΝΑΣΤΟΣ

Την γαϊλôν κανενός ‘κ’ έχω.

ΠΑΝΤÂΟΣ

Νάστο, ‘κ’ ελέπω σε καλά.

ΝΑΣΤΟΣ

Γιατί, Πάντùο, ‘κ’ ελέψ’ με καλά; Εδείσωσαν τ’ ομμάτö σ’;

ΠΑΝΤÂΟΣ

Εσύ, αφορισμένε κουρουσμάνε, ‘κι είσαι σουμαδεμένος με την Κίτσαν τη Τοροχμάνονος;

ΝΑΣΤΟΣ

Πολλά πα είμαι.

ΠΑΝΤÂΟΣ

Νέπαι, γιάμ’ εσέγκες σο νους ν’ απιδöβαίντς ατεν;

ΝΑΣΤΟΣ

Θα δίγ’ ατεν στράταν.

ΠΑΝΤÂΟΣ

Καλά ατό έν’ η δουλεία σ’; Την Ποινήν εδώκες στράταν, την Ελέγκων εδώκες στράταν, ατώρα θα
δις και την Κίτσαν;

ΝΑΣΤΟΣ

(Αγριεμένα) Κανείται ντ’ εποίκα υπομονήν, άλλο ‘κ’ υποφέρκεται η τούρνöνö.

ΠΑΝΤÂΟΣ

Καλά, ντο εγέντον; Σ’ όποιον απάν’ ‘κ’ ιεύτε;

ΝΑΣΤΟΣ

Μ’ ερωτάς, Πάντùο, μ’ ερωτάς. Άψιμον ερούξεν απάν’ -ι-μ’. Πολλά αλιμίδö επότ’σε με όσον τώρα.

ΠΑΝΤÂΟΣ

Α α α, μαύρε Νάστο, καμένος είσαι κ’ εσύ; Κ’ εγώ χαπάρ’ ‘κ’ έχω;

ΝΑΣΤΟΣ

Να εξέρες μαναχόν...

ΠΑΝΤÂΟΣ

Έλα κ’ εσύ μετ’ εμέν.

ΝΑΣΤΟΣ

Γιατί; Εσύ ντο παράπονον έεις;

ΠΑΝΤÂΟΣ

(Κουνώντας το κεφάλι του) Εγώ ντο παράπονον έχω; Να έξερες μαναχόν ντο σύρω ο μαυράχαρον.
Με το να κουρτώ ατα και με το να μη λέγω σην καν’νάν τιδέν... Η κομμενόχρονεσσα έκαψεν την ýη
μ’, εμαύρυνεν τα τûικάρö μ’.

ΝΑΣΤΟΣ

Ντο λες, Πάντùο; ‘Κι πιστεύω σ’ ωτία μ’.

ΠΑΝΤÂΟΣ

Ατό ντο λέγω.

ΝΑΣΤΟΣ

Κ’ εμείς λέμε ντ’ έμορφα πάν’ σην στράταν ο Πάντùον και η Λεμόνα.

ΠΑΝΤÂΟΣ

Ο κόσμος πολλά τιδέν λέει, άμα ‘κι είν’ αέτσ’ τα πράματα.

ΝΑΣΤΟΣ

Πάντùο, φαίνεται ‘κ’ εξέρτς καλά τη δουλεία σ’.

ΠΑΝΤÂΟΣ

Για πέει με, εσύ που εξέρτς, ντο πρέπ’ να ευτά(γ)ω;

ΝΑΣΤΟΣ

Ντο κάθεσαι και υποφέρτς ατεν και τρως την ýη σ’;

ΠΑΝΤÂΟΣ

Ντο να ευτάγ’ ατεν; Για πέει με, λελεύω την ýη σ’.

ΝΑΣΤΟΣ

Στείλον ατεν σην μάναν ατ’ς, την στράταν χόû’ εξέρ’.

ΠΑΝΤÂΟΣ

Ατό, Νάστο, ένας λόγος έν’. Να έξερες μαναχόν πόσα φοράς ενούντσα να ευτάγ’ ατο.

ΝΑΣΤΟΣ

Και γιατί ΄κ΄ευτάς’ ατο;

ΠΑΝΤÂΟΣ

‘Κ’ έν’ ατόσον εύκολον τ’ αφορισμένον, κ’ επεκεί εντρέπουμαι ας σον κόσμον. Ποίος εξέρ’ ντο θα
εβγάλ’ και λέει. Εσύ ντο παράπονον έεις ας σην Κίτσαν;

ΝΑΣΤΟΣ

(Θυμωμένα) Άλλο τ’ όνομαν ατ’ς πα ‘κι θέλω να ακούγω.

ΠΑΝΤÂΟΣ

Νάστο, ‘κ’ είπες με το όνομαν τη κοριτσί’.

ΝΑΣΤΟΣ

Σωτήρα ακούει.

ΠΑΝΤÂΟΣ

Ατόσον πολλά καμένος είσαι;

ΝΑΣΤΟΣ

Πάντùο, αδακέσ’ τέρεν (δείχνει με τα χέρια του). Αχά γλώσσα, άμον πιρρίφτε, σο στόμαν ατ’ς
‘κ’ εχωρεί. Την αφορισμέντσαν την αγγουρομυτίαν κι ακόμαν ‘κ’ εστεφανώθα τεν. Πού να
κομπούμαι κ’ ευτά(γ)ω έναν αΐκον δουλείαν. Εχάθα, Πάντùο, εχάθα. Κάθαν θεού ημέραν θα κρούμε
και θα παίρουμε. Γέλος και μασχαρείαν θα ‘ίνουμες σον κόσμον.

ΠΑΝΤÂΟΣ

Νάστο, σωστά είν' ατά ντο λες;

ΝΑΣΤΟΣ

Ψέματα θα λέγω σε;

ΠΑΝΤÂΟΣ

Εκείνε η αφορισμέντσα ήσυχεσσα εφαίνουνσον.

ΝΑΣΤΟΣ

Τ’ εσόν πα η Λεμόνα ήσυχεσσα εφαίνουνσον.

ΠΑΝΤÂΟΣ

Τα ήσυχα τα ποτάμö...

ΝΑΣΤΟΣ

Αΐκον παλαλόν μιλôτ’ πα άλλο ΄κι είδα.

ΠΑΝΤÂΟΣ

Εσύ αέτσ’ όπως λες, ΄κι αλλάζ’ ό,τι και να ευτάς ατεν.

ΝΑΣΤΟΣ

Ο λύκον το μαλλίν ατ’ αλλάζ’, το ταπιάτ’ν ατ’ ‘κι αλλάζ’.

ΠΑΝΤÂΟΣ

Άλλο δεν ‘κ’ εξέρω να λέγω.

ΝΑΣΤΟΣ

Πουδέν ‘κ’ επορείς να πας μέτ’ εκείνεν. Σειράν σην καν’νάν ‘κι δί’. Έναν λες εσύ, δέκα λέει εκείνε.
Λαγγεύ’ ση μέσ’ απέσ’ άμον αντράγουρος και ό,τι παραστράγκαλα έρταν σο στόμαν ατ’ς λέει ατα
και πάει.

ΠΑΝΤÂΟΣ

Την αφορισμέντσαν την χιντίκαν...

ΝΑΣΤΟΣ

Εποίκα μίαν υπομονήν, εποίκα δύο, εδöρμένεψα τεν, άμα εκείνε επεκέσ’ ξάι ‘κ’ έρται.
Εκείνα ντο εξέρ’, εκείνα ευτάει.

ΠΑΝΤÂΟΣ

Ο ûκύλον ντο μαθάν’ εύκολα ‘κι απομαθάν’.

ΝΑΣΤΟΣ

Κανείται ντ’ εποίκα υπομονήν, ως αδακά (δείχνει το λαιμό του) έγκε με. ΄Κι θα ζαντύνω.

ΠΑΝΤÂΟΣ

Νάστο, η Κίτσα πα εξέρ’ πως θ’ απιδöβέντσ’ ατεν;

ΝΑΣΤΟΣ

‘Κ’ εξέρ’, άμα ντο θα ευτάει; Θέλ’ ΄κι θέλ’ θα μαθάν’ öτο.

ΠΑΝΤÂΟΣ

Τεμôκ’, Νάστο, επέρες αΐκον τρανόν απόφασην να πας σο ψαλάφεμαν;

ΝΑΣΤΟΣ

Κια πού θελτς να πάω; Σα πουρνάλö; (Βλέπει κάποιον να έρχεται προς το μέρος τους)
Πάντùο, ακείνος που έρται αδακέσ’, ποίος να έν’;

ΠΑΝΤÂΟΣ

(Βάζει το χέρι του στο μέτωπο, τάχα να δει πιο καλά και λέει) Ο Χάμπον έν’, τη Κίτσας ο εξάδελφον.

ΝΑΣΤΟΣ

Ποίος Χάμπον;

ΠΑΝΤÂΟΣ

Ο Χάμπον τη Ζαρναΐλ’ , τη Κίτσας ο εξάδελφον.

ΝΑΣΤΟΣ

(Τον πιάνει τρεμούλα) Πάντùο, ερχίνεσα και τρομάζω. Πάντùο, χαûευτόν νερόν έúαν απάν -ι-μ’.

ΠΑΝΤÂΟΣ

Νάστο, ντο έπαθες σίτö εστέκες;

ΝΑΣΤΟΣ

Ντο θέλ’ αδακέσ’ ατός ο άρκον; Γιάμ’ έμαθαν κάτ’ κ΄έστειλαν ατον αποπίσ’ -ι-μ’;

ΠΑΝΤÂΟΣ

Χάσον τα παλαλά ντο λες.

ΝΑΣΤΟΣ

Πάντùο, τα γόνατα μ’ τεντελίζ’νε.

ΠΑΝΤÂΟΣ

Έλα σα καλά σ’, λαγοτûίκαρε.

ΝΑΣΤΟΣ

Ατώρα εγώ εγένουμ’νε λαγοτûίκαρος.

ΠΑΝΤÂΟΣ

Πάντα εγώ ‘κι θα είμαι. (‘Υστερα από λίγο) Νάστο, σουμών’ και στέκ’.

ΝΑΣΤΟΣ

Πάντùο, ντο θα ευτά(γ)ω; Άμον χαμένα έü’ öτα.

ΠΑΝΤÂΟΣ

Ξάι μη φογάσαι. Αν εμπαίν’ σα ρωθώνö ‘μουν, τουμαρεύουμ’ ατον έναν καλά και στείλουμ’
ατον επεκεί που έρθεν,

ΝΑΣΤΟΣ

Κάθκα σ΄ωβά σ’ και τρανά λόγια μη λες άμον τον λαφτûήν τον Κώστην. Εγώ λέγω να

παίρουμ’ ατον με το καλόν να μη φτουλίζ’’ μας άμον κασσάρας.
ΠΑΝΤÂΟΣ

Νάστο, εσούμωσεν.

ΝΑΣΤΟΣ

(Κοιτάζοντας σε άλλη κατεύθυνση) Πώς ελέψ’ ατον; Πώς φαίνεται; Εγώ φογούμαι να τερώ
ατον απέσ’ σ’ ομμάτö.

ΠΑΝΤÂΟΣ

Πολλά τιτσωμένος και πολλά λιβωμένος φαίνεται. Το κατσίν ατ’ ξάι ΄κι γελά.

ΝΑΣΤΟΣ

Ωχ το κακόν ντο εύρε με. Πάντùο, ατώρα τ’ εμόν η καρδία κρούει άμον χαμαιλέτες
κραγκανάκ. Ιρδώνω ας σο ζόρι μ’.

ΠΑΝΤÂΟΣ

Ας ση ζέστöν έν’. Ελέψ’ πώς χαûεύ’ αποπάγκαικα ο ήλον.

ΝΑΣΤΟΣ

Ο άρκον εχάλασεν όλεν το κέφ’ν εμουν.

ΧΑΜΠΟΣ

(Κάπως σοβαρά) Καλημέρα τα παιδία. Πώς είστουν;

ΠΑΝΤÂΟΣ

Καλημέρα και καλόν να έεις.

ΝΑΣΤΟΣ

Κα κα κα κα καλημέρα. Κα κα κα κάκαλα είμες.

ΧΑΜΠΟΣ

Ντο έπαθες; Γιατί εκορδυλôεν η γλώσσα σ’;

ΝΑΣΤΟΣ

Έπα κρύον νερόν και ιρδωμένος όπως έμ’νε, επείραξε με.

ΧΑΜΠΟΣ

Πώς αέτσ’ απαδακέσ’ οσήμερον έξεργος ημέρα;

ΠΑΝΤÂΟΣ

Επήγαμ’ να τερούμε το λαζούδ’...

ΝΑΣΤΟΣ

Επήγαμ΄να τερούμε το λαζούδ’ τη Πάντùονος αν έν’ για τσατσάλισμαν.

ΠΑΝΤÂΟΣ

(Γυρίζει από την άλλη και σφίγγεται να μη γελάσει)

ΧΑΜΠΟΣ

Η Κίτσα ντο ευτάει;

ΝΑΣΤΟΣ

Ντο θελτς να ευτάει;

ΧΑΜΠΟΣ

‘Κ’ ελέπω σε καλά.

ΝΑΣΤΟΣ

Τ’ εσά πα τ’ ομμάτö ντο έχ’νε κι αμον τη Πάντùονος ‘κ’ ελέπ’νε καλά; Να πάτε σον δϊατρόν.

ΧΑΜΠΟΣ

Δϊατρόν εσύ θελτς

ΝΑΣΤΟΣ

Εγώ πα ίσως να θέλω.

ΧΑΜΠΟΣ

(Στους θεατές) Αβούτος χαμένα έü’ öτα.

ΝΑΣΤΟΣ
Έν’ να μη έχ’ ατα χαμένα; Άμον χαμαιλέτες
κραγκανάκ κρούει η καρδία μ’.

ΧΑΜΠΟΣ

Ερωτώ σε, η Κίτσα ντο ευτάει;

ΝΑΣΤΟΣ

Εγώ πα λέγω σε, ντο θελτς να ευτάει;

ΧΑΜΠΟΣ

Σην ύαν πώς έν’;

ΝΑΣΤΟΣ

Καλά εφέκα τεν. Πάντα λέει ο Χάμπον άλλο ‘κ’ εφάνθεν αδακέσ’.

ΧΑΜΠΟΣ

Σωστά λέει.

ΠΑΝΤÂΟΣ

Εσύ, Χάμπο, πώς αέτσ’ απαδακέσ’;

ΧΑΜΠΟΣ

Εγώ (Αργά αργά, ο Νάστος, τον κοιτάζει με αγωνία στο στόμα). Εγώ έρθα αδακέσ’ (πηγαίνει προς
το Νάστο και εκείνος από φόβο απομακρύνεται) κάτ’ έμαθα. (Ο Νάστος τα χρειάζεται)

ΠΑΝΤÂΟΣ

Ντο έμαθες;

ΝΑΣΤΟΣ

Ντο ντο ντο έμαθες;

ΧΑΜΠΟΣ

Έν’ έναν κορίτσ’ ας σο Μουζτöρôκ’ που έü’ πολλά βίον. Εκείνο θα πάω ελέπω.

ΠΑΝΤÂΟΣ

Πώς ακούει ατό το κορίτσ’;

ΧΑΜΠΟΣ

Σωτήρα.

ΠΑΝΤÂΟΣ

Εσύ πα την Σωτήραν θα πας ελέπ’ς;

ΧΑΜΠΟΣ

Γιατί; Έν’ κι άλλος σο μέσον;

ΠΑΝΤÂΟΣ

Εθαρώ έν’, άμα...

ΝΑΣΤΟΣ

(Κοντεύει να τρελαθεί, κάνει νόημα στον Πάντùο να μην πει τίποτε)

ΠΑΝΤÂΟΣ

Άμα ‘κ’ εξέρω ποίος έν’.

ΧΑΜΠΟΣ

Εσύ, Νάστο, εξέρτς ποίος έν’;

ΝΑΣΤΟΣ

(Κομπιάζοντας) Εγώ, εγώ ας ατά ντο λέτε χαπάρ’ ‘κ’ έχω.

ΠΑΝΤÂΟΣ

Ας ερωτώ σε μίαν κι άλλο, Χάμπο, απαδακέσ’ γιατί έρθες;

ΧΑΜΠΟΣ

Θα πάω μίαν ελέπω τον πάππο μ’ σην Χέρσοβαν, πολλά εροθύμεσα τον κ’ επεκεί με τον θείο μ’ τον
Στοφόρον και τη θεία μ’ την Μυροφόραν πάμε σο ψαλάφεμαν. Κι ατώρα ας πάω, έργησα.

ΠΑΝΤÂΟΣ

Για τ’ ατό είσαι καλοφορεμένος;

ΧΑΜΠΟΣ

Ναι, για τ’ ατό (Φεύγει).

ΝΑΣΤΟΣ

(Ξεπροβοδίζοντας τον) Σο καλόν, Χάμπο, σο καλόν. (Επιστρέφοντας) Δέβα χάθ’, αφορισμένε
άρκο, έκοψες τη χολή μ’. Τα ποδάρö σ’ να τσακούνταν και ση Σωτήρας την πόρταν να μη
προφτάντς και πας.

ΠΑΝΤÂΟΣ

Νάστο, έρθεν η ýη σ’ σον τόπον ατ’ς;

ΝΑΣΤΟΣ

Από δöβολού έρθεν αδακέσ’ ο αφορισμένον ο ζαρναΐλτς; Πάντùο, τα ποδάρö μ’ ακομάν τρομάζ’νε.
Κι ατώρα ας πάω κ’ εγώ, να τελαίνω τη δουλείαν. Με τ’ ωτία σ’ έκ’σες τον Χάμπον πως θα πάει στο
Μουζτöρôκ’ για την Σωτήραν. Φογούμαι να μη χαλάν’ την δουλείαν. Ατός ο παιδάς για τ’ όλö
ίμπειρος έν’.

ΠΑΝΤÂΟΣ

Νάστο, σωστά κ’ επέρες την απόφασην να πας σο ψαλάφεμαν;

ΝΑΣΤΟΣ

Γιατί ερωτάς; Πάντùο; ‘Κ’ ευρήκ’ς ατο εύλογον;

ΠΑΝΤÂΟΣ

Καλά, αφορισμενε τσιλιπίτινε, έναν αΐκον δουλείαν ενούντσες να ευτάς και ‘κ’ ενούντσες να φορείς
έναν καστόμ’ κ’ έναν κολάρον; Πού εχπάστες να πας σο ψαλάφεμαν μετ’ ατά (δείχνει τα ρούχα του
Νάστου) τα üιλεμπαλλιμένα τα λώματα άμον περπεριûάντς;
Ντο θα λένε όντες ελέπ’νε σε μέτ’ ατά τα παρτάλö; ‘Κ’ εξέρτς πως το λώμαν δειξίζ’ τον άνθρωπον;
Είδες τον Χάμπον πόσον καλοφορεμένος έτον;

ΝΑΣΤΟΣ

Εγώ αέτσ’ θα πάω, αέτσ’ πα έμορφος είμαι.

ΠΑΝΤÂΟΣ

Κόπρον είσαι. Εθέλνες να έκουες ατο;

ΝΑΣΤΟΣ

Εσύ πέει ήντöν θελτς.

ΠΑΝΤÂΟΣ

Τον Χάμπον...

ΝΑΣΤΟΣ

Χάσον τον άρκον τον Χάμπον κι άλλο μ’ ονοματίεις ατον. Εμέν όντες ελέπ’νε με θα χάν’νε

τ’ αχούλö τουν.
ΠΑΝΤÂΟΣ

Εγώ πα λέγω να μη ελέπ’νε σε κι αχπαρά(γ)ουνταν.

ΝΑΣΤΟΣ

Ντο λες, Πάντùο; Αΐκον τöλίγαλουν θα ελέπ’νε και θ’ αχπαρά(γ)ουνταν; Πολλά αγνά καλατûεύς εσύ
ο άνθρωπον.

ΠΑΝΤÂΟΣ

Πώς θελτς να καλατûεύω; Να μη λέγω σε το σωστόν;

ΝΑΣΤΟΣ

(Δείχνοντας τον εαυτό του) Τέρεν αδακέσ’ νεότητας και εμορφίας. Και ντο εμορφίας.

ΠΑΝΤÂΟΣ

Ο πάρδον πα.........

ΝΑΣΤΟΣ

Ντο είπες, Πάντùο;

ΠΑΝΤÂΟΣ

Σο παρχάρ’ πα είδα σε και ξάν τσιμπλέας έσ’νε.

ΝΑΣΤΟΣ

Εγώ πα ας λέγω σε πως Καλομηνάν πα είδα σε και το μυτί σ’ ύλιζεν.

ΠΑΝΤÂΟΣ

Το καλό σ’ θέλω, άμα εσύ ‘κ’ εγροικάς ατο.

ΝΑΣΤΟΣ

Και ντο πρέπ’ να ευτά(γ)ω;

ΠΑΝΤÂΟΣ

Όντες ελέπ’νε σε μέτ’ ατά τα λώματα ντο φορείς, θα εθαρούν πως επήες να πιάûκεσαι τûοπάνος σα
χαϊβάνö τουν.

ΝΑΣΤΟΣ

Εγώ, Πάντùο, είπα σε, αέτσ’ θα πάω και θα τερείς πως θα ερέχκουνταν εμε.

ΠΑΝΤÂΟΣ

Αφορισμένε τσιλόκωλε, αφού θελτς να πας αέτσ’, άλλο ‘κι πιûίζω σε. Εσύ δύο γενέας ‘κι ‘ίνεσαι.

ΝΑΣΤΟΣ

Πάντùο, μη γουζεύς, εξέρτς πόσον αγαπώ σε.

ΠΑΝΤÂΟΣ

Εγώ πα αγαπώ σε και δαûκεύω σε, άμα εσύ τη κιφαλί’ σ’ δουλείας ευτάς.

ΝΑΣΤΟΣ

Τεμôκ, όπως λες εσύ, ό,τι ευτά(γ)ω εγώ εσέν πρέπ’ να ερωτώ.

ΠΑΝΤÂΟΣ

Εμέν όντες ‘κ’ ερωτάς, τίναν θα ερωτάς; Τον ψευτοθόδωρον; Εγώ θέλω το καλό σ’ και ό,τι λέγω για
το καλόν τ’ εσόν λέγ’ ατο, άμα για τ’ εσέν πέραν βρέü’.

ΝΑΣΤΟΣ

Ίσως να έεις δίκαιον.

ΠΑΝΤÂΟΣ

Για πέει με εσύ ατώρα, πού εχπάστες μέτ’ αβούτο το üιλεμπαλλιμένον το ûαρβάλ’ ; (Δείχνει το
παντελόνι του). Έναν ράμμαν να σύρω θα έρταν κα όλö τ’ εμπάλλö και θα φαίνταν τα άûκεμα, τα
άûκεμα τα............ άιτε μ’ ευτάς με και λέγω, (δείχνει τους θεατές) κόσμος έν’ αδαπέσ’, εντρέπουμαι
να λέγ’ ατο. (Κάνει να τραβήξει μια κλωστή από το παντελόνι του Ναστου και εκείνος τραβιέται
πίσω με αστείο τρόπο) Νάστο, ντο ελέπω; Θα ζαντύνω, άλλο δεν ‘κ’ επέμ’νεν.

ΝΑΣΤΟΣ

Αφορισμένε τρυπομμάτ’, ξαν ντο είδες; Όλö εσύ ελέπ’ς;

ΠΑΝΤÂΟΣ

Με το ραφίδ’ έδεσες το ûαρβάλι σ’; Άλλο ντο θα ελέπ’νε τ’ ομμάτö μ’. Εσύ, αφορισμένε
μαλεζόστομε, τûίπ’ εδέβασες ατο κα. Δεν ‘κι νουνίεις και δεν ‘κι λογαρôεις. Να έπαρ’ τ’ εμόν το
γαΐû’, και δέσον σπιχτά τα μέσα σ’. Δος εμέν το ραφίδ’. (Του δίνει τη ζώνη και παίρνει το ραφίδ’)

ΝΑΣΤΟΣ

Ατο, Πάντùο, καλά ενουντζες ατο, να είσαι καλά.

ΠΑΝΤÂΟΣ

Όχι θα εφήνα σε κ’ επένες με το ραφίδ’ και να εγίνουσ’νε θέατρον ση χώρας τ’ οσπίτ’. ‘Κ’ ενούντσες
λύεται το ραφίδ’ κ’ έρται κα το σαρβάλι σ’;

ΝΑΣΤΟΣ

Να είσαι καλά, Πάντùο. Κι ατώρα άν έρται κα τ’ εσόν το ûαρβάλ’;

ΠΑΝΤÂΟΣ

Άφ’ς ατώρα τα μασχαρείας και πέει με, ντο κορίτσ’ έν’ ατο ντο θα πας να ελέπ’ς;

ΝΑΣΤΟΣ

Έμορφον, είπαν εμε, έν’. Ε όχι και πολλά έμορφον. Τ’ έναν τ’ ωτίν ατ’ς ‘κι ακούει καλά.

ΠΑΝΤÂΟΣ

Τ’ ωτίν ατ’ς ντο ‘κι ακούει καλά, καλόν έν’, πολλά καλόν.

ΝΑΣΤΟΣ

Ατό λέγω κ’ εγώ.

ΠΑΝΤÂΟΣ

Η γαρή ‘κι πρέπ’ ν’ ακούει καλά, γιατί πάντα θα έεις ταβατούρö μετ’ εκείνεν. Άλλο κουσούρ’ έü;

ΝΑΣΤΟΣ

Το μυτίν ατ’ς πα εναξά τρανόν έν’.

ΠΑΝΤÂΟΣ

Είπες τρανόν μυτίν κ’ εξέρτς ντ’ εντώκεν σον νου μ’;

ΝΑΣΤΟΣ

Ντο εντώκεν;

ΠΑΝΤÂΟΣ

Έναν παλαιόν τραγωδίαν.

ΝΑΣΤΟΣ

Αρ’ πέει κι ατό την τραγωδίαν κι ας πάω χάμαι. Η Σωτήρα άτùαπα ντο να ευτάει ατώρα;

ΠΑΝΤÂΟΣ

Χάσον την Σωτήραν κι άκ’σον την τραγωδίαν.
Κρίμαν σο βούδ’ ντο έσπαξαμ’ και την χαράν ντ’ εποίκα,
πήραμ την λιροπρόσωπον την αγγουρομυτίαν.
Άλλο κουσούρ’ έü’;

ΝΑΣΤΟΣ

 Ατά ντο είπα σε ‘κι κανείνταν; Θελτς κι άλλα;

ΠΑΝΤÂΟΣ

Τα καλά ποία είν’;

ΝΑΣΤΟΣ

Ντο έü’ πολλά βίον. Είκοσ’ κιφάλö ζα και 40-50 στρέμματα χωράφö.

ΠΑΝΤÂΟΣ

Ντο λες, Νάστο; Ατόσον βίος πα ‘ίνεται; Θα ευτάς με και παλαλούμαι.

ΝΑΣΤΟΣ

Εσύ γιατί να παλαλούσαι, εγώ πρέπ’ να παλαλούμαι.

ΠΑΝΤÂΟΣ

Κύρ’ έü’ το κορίτσ’;

ΝΑΣΤΟΣ

Όχι. Είναν μάναν μαναχόν και είναν καλομάναν. Η καλομάνα τρανόν μεράκ’ έü’ να ελέπ’ την
Σωτήραν νύφεν. Ας ‘ίνεται, λέει, σ’ έναν μέρος κ’ επεκεί αν αποθάνω ας αποθάνω.

ΠΑΝΤÂΟΣ

Νάστο, εγώ να είμαι σ’ εσέν, πάω εμπαίνω σώγαμπρος κ’ ελέπω άσπρον ημέραν.

ΝΑΣΤΟΣ

(Γελώντας) Πάντùο, γιάμ’ εθαρείς ‘κ’ ενούντζα το κ’ εγώ.

ΠΑΝΤÂΟΣ

Πολλά κατακέφαλος είσαι, Νάστο.

ΝΑΣΤΟΣ

Με τη μαχανάν φέγω κι ας σο χωρίον κι άλλο ‘κ’ ελέπω τα κατσία τ’ αξιναρούς τη Κίτσας.

ΠΑΝΤÂΟΣ

Την ορθίαν να λέγω σε, Νάστο, πολλά καλά και έμορφα θα ευτάς. Ση χαράν πιστεύω να λαλείς μας.

ΝΑΣΤΟΣ

Χωρίς άλλο, εγώ θέλω να ευτά(γ)ω σε και σύντεκνον.

ΠΑΝΤÂΟΣ

Ατο πολλά σωστά ενούντσες ατο.

ΝΑΣΤΟΣ

Κι ατώρα ας πάω, έργησα. Ν’ αναμέντς χαπάρö. Αφήνω σε ύαν (Φεύγει).

ΠΑΝΤÂΟΣ

Σο καλόν να πας και καλά χαπάρö να έχουμε.
(Μονολογεί) Έρται με να ζαντύνω, να παλαλούμαι. Ντο τυχερόν έτονε αβούτο ντο ερούξεν απάν’
σον Νάστον; Παλαλόν εθάρναμ’ ατον. Ατος σο πεγάδ’ καικά παίρ’ μας και πάει και νερόν ‘κι ποτίζ’
μας. Εγώ μαναχόν ερούξα απάν’ σην τουρτούραν. Την αφορισμέντσαν την τιûλαγκούν,
τûιπλάχαιναν επέρα τεν και σ’ όλö τα καλά απέσ’ ερούξεν. Ση μάνας ατ’ς με τα ναλία ελάσκουσον.
Άμα αΐκον έν’, ποίος’ κι νουνίζ’ πού κάθεται, θαμάûκεται όντες σ’κούται. Και όντες θα φουρκίεσαι

πα, σο τρανόν το ποτάμ’ να πας ρούεις και φουρκίεσαι.
Ντ’ έμορφα λέγ’ ατα ο αφορισμένον, η γλώσσα μ’ αγλάζ’. Έι Νάστο, ας τερούμ’ εσύ ντο ωβά θα
ωβάεις; Νουνίζω και για τ’ εσέν, καημένε Νάστο, τ’ εμά τα πελôδας ‘κι κανείνταν εμε.
(Στους θεατές) Για πέει τε με εσείς που κάθουστουν ατουφκά, μετ’ όποιον καρδίαν να πάω σ’ οσπίτ’;
Ξάι ‘κι σύρ’ το ποδάρι μ’ να πάω. Πολλά έγκεν σο κιφάλι μ΄ ατέ τ’ εμόν η ζάνταινα. Αλλέως πα να
ευτά(γ)ω ‘κ’ επορώ. Θέλω ‘κι θέλω θα πάω. Θέλω ‘κι θέλω σ’ εμόν την χαντζιμίστραταν.
Όι ν’ αϊλί εμέν τον άχαρον και τον χιλôκλερον.

ΑΥΛΑΙΑ

ΠΡΑΞΗ Β
Σκηνικό
(Το σπιτικό του Πάντζου. Μερικές καρέκλες, ένα τραπέζι κ’ ένας καθρέφτης στον τοίχο.)
ΛΙΣΑΦ

(Έρχεται από έξω και φωνάζει)
Νέ...κουτûη,...νύφε, λέγω, (Δεν παίρνει καμία απάντηση). Αβούτε ξαν ‘κ’ έν’ απέσ’. Το
σοχαχόûκυλον πού πάει χάται και σ’ οσπίτ’ καμίαν ΄κ΄ευρίεται. Αβούτο ζωήν ‘κ’ έν’. Άλλο
‘κ’ επορώ να υποφέρ’ ατο. Κανείται ντ’ εποίκα υπομονήν. Πρέπ’ να κρούγ’ ατο σα κατσία τουν.
Εφέκαν όλεν το βάρος τ’ οσπιτί’ σ’ εμέν απάν’ κ’ εκείν’ ας σο πρωί ως το βράδον λάσκουνταν’ , ίλö η
προκομέντσα η νύφε. Εγώ θα σπογγίζω το μαντρίν, εγώ θα ευτά(γ)ω τα κουσκούρö, εγώ θ’ αλμέγω
τα χτήνö, εγώ θα δουρβανίζω, όλö εγώ. Ατόσον καλομαθεμέντσα έτον ση κυρού ατ’ς και ση
μάνας ατ΄ς τη ποûπογάζαινας;
Έναν τενίμ νερόν πα ‘κι πάει φέρ’ ας σο πεγάδ’. Άτùαπαν εξέρ’ και πουκαικά έν’ το ζυγόν1;
Εγώ πα νυφάδ’ έμ’νε, όλεν το χωρίον για τ’ εμέν έλεεν. Πώς ετίμεσα τα πεθερ’κά μ’. Τρανόν πελô
ερούξεν απάν’ εμουν. Ας έρται και μαθίζ’ ατεν εγώ. Αν ‘κι δίγ’ ατεν την μαστίκαν ατ’ς, εμέν Λισάφ’
να μη λένε με. Απέσ’ σ’ οσπίτ’ ξάι ‘κ’ ησυχάζ’, εθαρείς αβούτο τ’ οσπίτ’ νερόν σύρ’.
Η αφορισμέντσα η τôκουτη, πάει χάται και χαπάρ’ πα ‘κι δί’με. Εποίκεν και τον Πάντùο μ’
άμον εκείνεν. Εκείνος πα άλλο αδαπέσ’ ‘κ’ ησυχάζ’. Ε Πάντùο, ντο καλά είχαμ’ την ησυχίαν
εμουν. Ετρώγαμ’ το μαλέζ’ και τ’ έμνοστον το χαβίτσ’ ‘κ’ η

λαλία μουν ‘κ’ έβγαινεν.

(Μένει για λίγο σιωπηλή).
ΠΑΝΤÂΟΣ

(Μπαίνει στη σκηνή μετά την πάυση της Λισάφ’) Μάνα, με τίναν εκαλάτûευες;

ΛΙΣΑΦ

Με την κανάν, πουλί μ’ Πάντùο.

ΠΑΝΤÂΟΣ

Άμον έκ’σα τη λαλία σ’, κάτ’ έλεες.

ΛΙΣΑΦ

Κάτ’ έλεγα εγώ εμέν. Εσύ πού έσ’νε;

ΠΑΝΤÂΟΣ

Εγώ, μάνα, επήγα εντώκα έναν κιφάλ’ σο λαζούδ’.

ΛΙΣΑΦ

Εκέσ’ πα ντο δουλείαν είüες;

ΠΑΝΤÂΟΣ

Επήγα ετέρεσα αν έν’ για τσατσάλισμαν. Σίτö εκλώσκουμ’νε είδα τον Νάστον τη Ταλατέλαλα σο
πεγάδ’ καικά και μετ’ εκείνον επιάσταμ’ σην καλατûήν. Για τ’ ατό έργησα. (Κάνει μία μικρή παύση)
Μάνα, η Νάστα πού έν’; ‘Κ’ έν’ αδά;

ΛΙΣΑΦ

Εμέν ερωτάς; Εσύ μôρ’ ‘κ’ εξέρτς; Εποίκα κ’ εγώ νύφεν ν’ αναπάουμαι εναξά κ’ εκείνε η αλιμöγκού
ας σο πρωί ως το βράδον ερôζ’ τη χώρας τα πόρτας. Χώρö ντο πάει ση κυρού ατ’ς τη ξυμύτ’ και τη
ζαρογούλ’ .

ΠΑΝΤÂΟΣ

Μάνα, ‘κι θέλω να ‘ίνουμες σεΐρ’ σο χωρίον, Αέτσ’ έρται με να πάω πιάν’ ατεν ας σα μαλλία και
καûανίζ’ ατεν ως τ’ οσπίτ’. Κανείται ντ’ εποίκα υπομονήν. Τυρöννίεσαι εσύ, τυρöννίγουμαι κ’ εγώ.
Μ’ εθαρείς πως ‘κ’ εξέρω ντο ‘ίνεται. Πόσα φοράς εδöρμένεψα τεν, άμα εκείνε ξάι επεκέσ’ ‘κ’ έρται,
τ’ εξέρ’ ευτάει.

ΛΙΣΑΦ

Πάντùο πουλί μ’, ποίσον όπως εγροικάς, Εγώ θα πάω ολίγον ση θείας -ι-σ’ τη Παλάσας.

Ως το βράδον απέσ’ κάθουμαι, έσπασεν η ýη μ’. Όσον ετέρεσα και τα στράτας επουγαλεύτα
(Φεύγει).
ΠΑΝΤÂΟΣ

Δέβα, Μάνα, δέβα λάστ’ (Κάνει μία παύση) Έι μαύρε Πάντùο, ντο έτον αβούτο σο κιφάλι σ’;
Άρ’ πολλά καλά και έμορφα είüες την ησυχία σ’. Άλλο το μαλέζ’ πα ‘κ’ έü’ νοστιμάδαν.
Αέτσ’ έρται με, να πάω κρούω αβούτο το ξερόν το κιφάλι μ’ σ’ έναν ξυμυτόν και λαλλάτσ’ πέτραν
και να ευτάγ’ ατο δύο παρτûάδας. Άμα γιατί να ευτάγ’ ατο, γιατί να ευτά(γ)ω έναν αΐκον παλαλόν
δουλείαν για τ’ εκείνεν την λάλαν; Åίλö δύο θα ιτουρεύ’νε και θα λένε οι χωρέτ’, ίλö εκείνος ο
Γιάγκον τη Παντùαρομύτ’. Εκείνος αΐκα θέλ’ να ελέπ’ και να παίρ’ öτα και τρέü’. Ε ε ε Πάντùο
(Κοιτάζει στο καθρέφτη και λέει στον εαυτό του), ευτάς έναν αΐκον παλαλόν δουλείαν;
Γιοχ, τùάνουμ, ακόμαν ΄κ΄επαλαλώθα.
Ο Νάστον άτùαπα ντο να ευτάει; Τ’ εμόν το ζόρ’ ‘κι τερώ, νουνίζω και για τον Νάστον
(Πέφτει σε βαθύ συλλογισμό).

ΝΑΣΤΑ

(Μπαίνει στη σκηνή πατώντας στις μύτες των ποδιών, βλέπει τον Πάντùο που είναι πολύ σκεπτικός
και λέει) Έ ε ε Πάντùο, πολλά βαθέα ετάλαψεν ο νους-ι-σ’ .

ΠΑΝΤÂΟΣ

(Χωρίς να γυρίσει να την κοιτάξει) Πώς εγροίκ’ σες ατο;

ΝΑΣΤΑ

Παûκί ντο ‘κ’ εξέρω τήναν έχω; Αέτσ’ εκρέμασες και τ’ ωτία σ’.......

ΠΑΝΤÂΟΣ

Με τ’ ωτία μ’ δουλείαν ‘κ’ έεις.

ΝΑΣΤΑ

Εθαρείς τα παπόρö ντ’ επάτεψαν τ’ εσά έταν.

ΠΑΝΤÂΟΣ

Πώς να ευτάμε; Θα νουνίζουμε πα.

ΝΑΣΤΑ

Πάντùο, ντο έεις; Άμον κάτ’ αγνός είσαι;

ΠΑΝΤÂΟΣ

Νεγκασμένος είμαι, πολλά νεγκασμένος.

ΝΑΣΤΑ

(Ειρωνικά) Πού έσ’νε και είσαι πολλά νεγκασμένος;

ΠΑΝΤÂΟΣ

Σο λαζούδ’. Επήγα ετέρεσα αν έν’ για τσατσάλισμαν.

ΝΑΣΤΑ

Πώς έν; Έν’ καλόν;

ΠΑΝΤÂΟΣ

Καλόν έν’.

ΝΑΣΤΑ

Η μάνα σ’ πού έν’; ‘Κ’ έν’ αδά;

ΠΑΝΤÂΟΣ

Ντο θα ευτάς ατεν; Εροθύμεσες ατεν;

ΝΑΣΤΑ

Αέτσ’ ερώτεσα.

ΠΑΝΤÂΟΣ

Επήεν λάûκεται.

ΝΑΣΤΑ

Καλά εμείς ‘κι θα πάμ’ λάσκουμες; Όλεν απέσ’ θα κάθουμες;

ΠΑΝΤÂΟΣ

Νέκουτûη ‘κ’ εχόρτασες; Ας σο πρωί ως το βράδον λάûκεσαι.
Λασούρα τη χωρί’ εγένουσ’νε.

ΝΑΣΤΑ

(Φοβισμένα) Και πού πάω η μάρσα; Ση μάνας -ι-μ’.

ΠΑΝΤÂΟΣ

Και πού αλλού θελτς να πας; Ση καλομάνας -ι-σ’;

ΝΑΣΤΑ

Ντο έεις εσύ ο άνθρωπον ‘κ’ εξέρω. Γιάμ’ εσέγκε σε η μάνα σ’ σα φίτö;

ΠΑΝΤÂΟΣ

Με τη μάνα μ’ δουλείαν ‘κ’ έεις και πολλά μη παίρτς ατεν σο στόμα σ’. Αν ‘κ’ έν’ κοντύνω τη γλώσσα σ’.

ΝΑΣΤΑ

Πάντùο, ντο έπαθες; Αέτσ’ καμίαν ‘κ’ έσ’νε.

ΠΑΝΤÂΟΣ

Αν’ ‘κ’ έμ’νε, ατώρα θα ‘ίνουμαι.

ΝΑΣΤΑ

Καλά, γιατί;

ΠΑΝΤÂΟΣ

Ερωτάς και γιατί; Αβούτο ντο πράμαν έν’ και τρις την ώραν φουρτ ση μάνας -ι-σ’.
Αβούτο οσπίτ’ ‘κ’ έν’ ή σον κόρφο σ’ ψύλλö έεις; Αν εγάπανες ατόσον πολλά τη μάνα σ’, μ’ έντριζες,
ας εκάθουσ’νε κ’ ερίαζες ατεν. Με το ζόρ’ ‘κ’ επέρα σε.

ΝΑΣΤΑ

Εσύ όπως λες, ση μάνας -ι-μ’ τ’ οσπίτ’ πα ‘κι πρέπ’ να πάω.

ΠΑΝΤÂΟΣ

Θα ερωτάς με κι αν θ’ αφήνω σε θα πας.

ΝΑΣΤΑ

Καλά, καλά Πάντùο, θα ευτά(γ)ω όπως λες. Μαναχόν μη χολάûκεσαι.

ΠΑΝΤÂΟΣ

Κι ατώρα άκ’σον καλά ντο θα λέγω σε. Εγώ θα πάω ως την πλατέαν, έχω έναν δουλείαν. Θα τελαίν’
ατο κι αγλήγορα θα κλώσκουμαι. Αν έρται η μάνα μ’, τέρεν και μη πιάûκεσαι μετ’ εκείνεν. Αν
μαθάνω κάτ’, θα ευτά(γ)ω εκείνο ντο ‘κ’ εποίκα καμίαν όσον τώρα. Ατώρα πάω και όπως είπα σε, αν
‘κ’ έν’ θα ζογριδôζω σε. Θα φτουλίζω σε άμον την κοσάραν (Φεύγει).

ΝΑΣΤΑ

(Μονολογεί) Ε ε ε μάρσα Νάστα, ντο κακόν έτον αβούτο σ’ εμόν το κιφάλ’. Γλυκόν ψωμίν ‘κ’
έφαγα ασσό έρθα αδαπέσ’. Ντ’ εξέρω εγώ να επορώ κ’ ευτά(γ)ω υπομονήν αν ‘κ’ εμπαίν’ ξαν
σο αίμα μ’. Όσον πόσον θα πάν’ αέτσ’ τα πράματα. Εγένουμνες άμον την κάταν με τον πεντικόν.
Πώς να μη λαλώ όντες ακούω τα μουρδουλίσματα τ’ς; Θεού πλάσμαν είμαι κ’ εγώ. Το μαλέζ’ πα ντο
τρώγω ‘κι πιάν’ απάν -ι-μ’.
Έμορφα είχα την ησυχία μ’ σ΄οσπίτ’ τη μάνας -ι-μ’. Νε λαλίας και νε βαρκίγματα. Έτρωγα ένα
έμορφα το τρίμμαν το κουûτάρ’ και το τσουμούρ’ και η λαλία μ’ ‘κ’ έβγαινεν. Έντρισα και
ντ’ εγροίκ’σα; Ας σο γουργουλôεμαν ‘κι θα γλιτώνω. Άτùαπαν όλ’ οι πεθεράδες άμον τ’ εμόν την
πεθεράν είναι; Εμαύρινεν τα τûικάρö μ’. Έχ και να έκουε με, θα έπινεν το αίμα μ’. Λάü’ ‘κ’ έρται
ώσνα κλώûκεται ο Πάντùον. Εκείνος όντες έν’ η λαλία τ’ς ‘κ’ εβγαίν’. Γι ας τσακώνω δύο ωβά κ’
ευτά(γ)ω έναν φούστορον ατώρα που ‘κ’ έν’ η πεθερά μ’. (Βγαίνει και αμέσως ξαναμπαίνει
στη σκηνή) Ξαν όλö κλειδωμένα. Ας ευρήκ’ν ατα και μίαν ανοιχτά. Ντο πράμαν έν’ ατέ τ’ εμόν η
τσουνοπεθερά. (Στέκεται μπροστά στο καθρέφτη και χτενίζεται).

ΛΙΣΑΦ

(Μπαίνει και βλέπει τη Νάστα να χτενίζεται)
(Αργά αργά) Έμορφα, έμορφα, πολλά έμορφα και ξαν έμορφα. Όλεν την ημέραν το χτέν’ σο
üέρ’ν ατ’ς και όλεν σην αϊνάν. Εθαρείς τη βεζύραγα η θαγατέρα έν’. Τσούνας θαγατέρα, το μαντρίν
ντ’ εûκύλαξεν ‘κ’ ελέπ’ς. ‘Κι λες και μίαν ας πάω σπογγίζ’ ατο. Εθαρείς εγώ είμαι νυφάδ’.
Όλö ας εμέν αναμέντς. Ξάι εντροπήν έεις; Όσον πόσον θα ζω να ευτάγ’ ατα;

ΝΑΣΤΑ

(Αλαφιασμένη όσο μιλούσε η πεθερά της) Ξαν ντ’ εγρôεψες μετ’ εμέν; Γιατί όντες ελέπ’ς με αμάν
τιτσώντς και λιβώντς;
Ντο έεις μετ’ εμέν και ό,τι ευτά(γ)ω όλö πειράζ’νε σε; Η καρδία σ’ πέτραν έν’, άνθρωπον ‘κι πονείς;

ΛΙΣΑΦ

Αβούτο ντο πράμαν έν’ και τρις την ώραν σην αϊνάν κιάν’;

ΝΑΣΤΑ

Ατό πα επείραξε σε; ‘Κι θα διορθούμαι κι ολίγον; ΄Κι θα εντρέπεσαι όντες θα λένε οι χωρέτ’, η νύφε

τη Λισάφ’ς τûίπ’ επιδεύεν εκείνε εκείνεν αμον πουγαλεμέντσα;
ΛΙΣΑΦ

Τέρεν εσύ την λασούραν ντο λέει. Νέκουτûη, εσύ άλλο δεν ‘κ’ ευτάς. Ή τη μάνα σ’ θα ερôεις ή σην
αϊνάν κιάν’ θα στέκ’ς. Εθαρείς ατό έν’ η δουλεία σ΄.

ΝΑΣΤΑ

Αρ’ κανείται.

ΛΙΣΑΦ

(Πολύ αγριεμένα) Τίναν λες κανείται;

ΝΑΣΤΑ

Εσέν λέγω και πολλά μ’ εμπαίντς σο αίμα μ’.

ΛΙΣΑΦ

(Αργά και με τόνο )Μω σε, μώ σε, το σωστόν πα ‘κι θα λέμε.

ΝΑΣΤΑ

Ναι ναι, τ’ εσά όλö σωστά έιν’, τη νύφες όλö ζαρωτά.

ΛΙΣΑΦ

Τερείς, τερείς εσύ γλώσσαν; Σο στόμαν ατ’ς ‘κ’ εχωρει. Πέντε πιθαμάς, τορπάν θελ’ να δένουμε σην
γούλαν ατ’ς.

ΝΑΣΤΑ

Ναι ν’ αΐλί εμέν σ΄ εσέν, εσύ κάθεν καικά ρούεις.

ΛΙΣΑΦ

Τέρεν εσύ το ûοχρôτ’ , θα ευτάει με και κολατί(γ)ουμαι. Ήμαρτα, θεέ μ’, σ΄χώρα με.

ΝΑΣΤΑ

Αργώς επέμ’νες. Εσέν, ζατί, σίτö στέκ’ς πιάν’νε σε οι δöβόλ’, εθαρείς σάρ’ έεις.

ΛΙΣΑΦ

Κρα το στόμα σ’, μάρσα.

ΝΑΣΤΑ

Εσύ θα λες κ’ εγώ θα στέκω;

ΛΙΣΑΦ

Τσούρα τ’ είπα.

ΝΑΣΤΑ

Θα λέγω, κανείται ντ’ εποίκα υπομονήν.

ΛΙΣΑΦ

Όûτ, είπα, κανείται ντο ύλαξες. Σην πόρτα μ’ ûκυλίν ‘κι θέλω.

ΝΑΣΤΑ

Σην αϊνάν πα ‘κι αφήν’ με να τερώ, εθαρείς συννυφάδö είμες και ζελεύ’ με.

ΛΙΣΑΦ

Νέκουτûη, τ’ εσόν ποίον να ζελεύω; Το τûαρούχ’ το κατσί σ’ ή τα κοπάλö τα ποδάρö σ’;

ΝΑΣΤΑ

Τ’ εμόν το κατσίν έν’ τûαρούχ’ γιόξα τ’ εσόν; Σην αϊνάν είδες ξάι τα κατσία σ’;

ΛΙΣΑΦ

Ελέψ’ ατα εσύ, κανείται. Όντες έρüεσαι σ’ εμά τα χρόνö, ατότε θα λέγω σε πώς είν’ τα πράματα.

ΝΑΣΤΑ

Ώσνα επαίρ’νετε με καλέσσα έμ’νε, ατώρα όλö τα κουσούρö εγώ έχω.

ΛΙΣΑΦ

Ντο λέει ξαν αβούτε η τουρνöνô;

ΝΑΣΤΑ

Χρυσέσσα έμ’νε, κι άμον εμέν κανείς ‘κ’ έτον ώσνα επαίρ’νες με. Ενέσπαλλες ντο έλεες;

ΛΙΣΑΦ

Ντο έλεγα;

ΝΑΣΤΑ

Την Νάσταν ας ευτά(γ)ω νύφεν κι άλλο τιδέν ‘κι θέλω. Ας σο κιφάλι μ’ κι απάν’ θα έχ’ ατεν.

ΛΙΣΑΦ

Τ’ εμά τα χαβάσö άλλα έταν.

ΝΑΣΤΑ

Και ποία έταν τ’ εσά τα χαβάσö σ’;

ΛΙΣΑΦ

Την Πελα(γ)ίαν να ευτά(γ)ω νύφεν. Κορτσόπον έμορφον, άμον ûιλ’γάν και ψεμένον σην δουλείαν.

ΝΑΣΤΑ

Ας εποίν’νες ατεν, με το ζόρ’ ‘κ’ έρθα εκρεμίγα αδαπέσ’.

ΛΙΣΑΦ

Εγώ αέτσ’ εύκολα εύκολα ‘κ’ εχαλάλιζα τον Πάντùο μ’.

ΝΑΣΤΑ

Ενέσπαλλες ντο έλεες όντες θα εγίνουσαν τα σουμάδö; Ας κρούγ’ ατα σο κατσί σ’. Να φορείς, να
ûκεπάεσαι, να πογιατίεσαι, να φορείς ζινίüα, βράüαλα... Εγώ ‘κ’ εχάρα τιδέν, εσύ όλö να ευτάς να και
üαίρεσαι.

ΛΙΣΑΦ

Είπα σε, άλλ’ επέραν τ’ αχούλö μ’. Τ’ εμά τα χαβάσö άλλα έταν.

ΝΑΣΤΑ

Ναι, μωρόν παιδίν έσ’νε κ’ επέραν τ’ αχούλö σ’.

ΛΙΣΑΦ

Άλλο δεν έεις να λες ;

ΝΑΣΤΑ

Τα πολλά οπίσ’ είν’.

ΛΙΣΑΦ

Για πέει κι ας ακούμ’ ατα.

ΝΑΣΤΑ

Άμον το εγροικά, θελτς να χωρίεις με ας σον Πάντùον.

ΛΙΣΑΦ

Αφορισμένον νερöσίαν, άλλο δεν εξέρτς να λες;

ΝΑΣΤΑ

Εγώ πώς ‘κ’ έκουγα τη μάνα μ’ κι ατώρα σύρω και σύρω η μάρσα.

ΛΙΣΑΦ

Ακαικά έν’ η μάνα σ’, δέβα χάθ’. Έπαρ’ και τα τρία τα πασλανεμένα τα χουλάρö ντ’ έγκες.

ΝΑΣΤΑ

Εσύ να πας χάσαι και να γουρταρεύκουμες.

ΛΙΣΑΦ

Τέρεν εσύ τη τσούνας το κουτάβ’, θα χατεύ με κι ας σ’ οσπίτι μ’.

ΝΑΣΤΑ

Ντο έεις με τη μάνα μ’; Ντο εποίκα σε η μάνα μ’ κι όλεν παίρτς ατεν σο στόμα σ’; Ας σ’ εσά τα
κατσία ‘κ’ έρται κ’ εκείνε αδακέσ’.

ΛΙΣΑΦ

Ας εκείνες τα κατσία επουγαλεύτα. Είδα τεν κ’ ελιγώθα.

ΝΑΣΤΑ

Κ’ εκείνε εúυέν κ’ εχάθεν για τ’ εσέν.

ΛΙΣΑΦ

Να μη λέμ’ κάτ’ για τη μάνα σ’, αμάν φουρτούσ’ ατεν.

ΝΑΣΤΑ

Και γιατί να λές; Όλεν σο στόμα σ’ έεις ατεν.

ΛΙΣΑΦ

Καλά ευτά(γ)ω. Η ποûάβα π’ ερôζ’ πάντα απάν’ σα στράτας.

ΝΑΣΤΑ

Είπα σε, για τη μάνα μ’ ‘κι θέλω να λες. Εκείνε καμίαν ‘κι παίρτσε σο στόμαν ατ’ς.

ΛΙΣΑΦ

Σπάσον, θα λέγω.

ΝΑΣΤΑ

Επίασαν εσε ξαν; Μη στέκ’ς, βάρκιξον.

ΛΙΣΑΦ

Η τουλτούλα θέλ’ να εβγαίν’ κι απαγκέσ’ άμον τ’ ελάδ’.

ΝΑΣΤΑ

Εσύ μέτ’ ατό το ‘ινάτι σ’, εφτά γαϊδίρö ευτάς ατα και σπάν’νε.

ΛΙΣΑΦ

Εσύ κάθεν καικά ρούεις.

ΝΑΣΤΑ

Ντο να λέγω σε, εσύ άνθρωπος ‘κι έισαι.

ΛΙΣΑΦ

‘Κ’ είμαι εγώ και είσαι εσύ. Εσύ που θα εκράτ’νες με και μάü’. Εσύ αν επορείς θα χοβλαεύς
κι απάν’ -ι-μ’.

ΝΑΣΤΑ

Μη φογάσαι, εγώ αΐκον πράμαν ‘κ’ ευτά(γ)ω.

ΛΙΣΑΦ

Ατό επέμ’νεν λειφτόν να ευτάς.

ΝΑΣΤΑ

Εσύ πεθερά είσαι, γιόξα βάσανον;

ΛΙΣΑΦ

‘Κ’ ερέχτες με; Ντ’ άγνεσσα θελτς να είμαι;

ΝΑΣΤΑ

Καλέσσα είσαι, χρυσσέσα είσαι, αν επορείς το αίμα μ’ θα πιντς.

ΛΙΣΑΦ

Αναθεμά σε γιαβανωτέσα, άλλο ντο θ’ ακούω ας εσέν;

ΝΑΣΤΑ

Εσύ εσέν ‘κι τερείς. Όσον εξέρτς πολλά εξεράθες. Τα πετσία σ’ εκολλίγαν απάν -ι-σ’.

ΛΙΣΑΦ

Έξ’ , έξ’ απαδαπέσ’, γαϊδôρ’ κουτάβ’ . Ενερôστα σε, άλλο σ’ ομμάτö μ’ μη φαίνεσαι.

ΝΑΣΤΑ

Είδα σε κ’ ελιγώθα, ενοίεν η καρδία μ’.

ΛΙΣΑΦ

Τέρεν εσύ το κολοβόν τ’ οφίδ, θα λαγγεύ’ κι απάν’ -ι-μ’ να ûκεντρôζ’ με.

ΝΑΣΤΑ

Κολοβόν οφίδ’ εσύ είσαι.

ΛΙΣΑΦ

Τα κατσία σ’ άλλο μ’ ελέπω. Χάθ’ αγλήγορα απαδαπέσ’.

ΝΑΣΤΑ

Τα κατσία σ’ εγώ μ’ ελέπω.

ΛΙΣΑΦ

Έρθαν τα όρνö ας ραüία κ’ εξέγκαν τα βούδö ας σα μαντρία.

ΝΑΣΤΑ

Άλλο ντο να λέγω ‘κ’ εξέρω.

ΛΙΣΑΦ

Εκείνα ντ’ έξερες ση κυρού σ’ να ανασπάλτς ατα.

ΝΑΣΤΑ

Τα κυρουκά μ’ εχρôζ’νε σε δέκα φοράς.

ΛΙΣΑΦ

Οι τûιπλάχ’ και οι πεινασμέν’...

ΝΑΣΤΑ

Κ’ εσείς οι χορτασμέν’. Καλά ντο έρθα αδαπέσ’ κ’ εχόρτασα ψωμίν.

ΛΙΣΑΦ

Ψέμαν έν’;

ΝΑΣΤΑ

Εσύ πώς ξάι ‘κ’ εντρέπεσαι και καλατûεύς. Εσύ που κλειδώντς και το ψωμίν άμον τη θεία μ’
την Ειρήνην, και τα κρομμύδö. Τα κρομμύδö πα ντο αξίαν έü’νε και κλειδώντς ατα; Ποίος
ευτάει αΐκον δουλείαν.;

ΛΙΣΑΦ

Γουρζούλö και αίματα να γίνταν. Εσύ μαναχόν να τρως εξέρτς.

ΝΑΣΤΑ

Καλά ντο πάω ση μάνας -ι-μ’ και χορτάζω ψωμίν, Σ’ εσέν αν επεμείνα, θα επεθάνα κι ας σην πείναν.

ΛΙΣΑΦ

Φτού, φτού, νöλôτ’ αφορισμένον. Εσύ πα τίναν θα ομοίαζες; Την μάισσαν τη μάνα σ’, εκείνεν την περήν.

ΝΑΣΤΑ

Ξαν τη μάνα μ’ επέρες σο στόμα σ’;

ΛΙΣΑΦ

Ναι, εκείνεν την μάισσαν και την τûαζούν.

ΝΑΣΤΑ

Μάισσα πα είσαι και τûαζού πα. Εσύ που και τα πόστö ευτάς και πορπατούν την νύχταν.

ΛΙΣΑΦ

Τέρεν εσύ το ûκυλίν ντο λέει. Αέτσ’ έρται με να δίγω σε έναν μετ’ αβούτο το παστόν (δαβρίν) και ν’
απλώνω σε κα άμον ζου κοιλίαν.

ΝΑΣΤΑ

Άλλο μη στέκ’ς. Ατό επέμ’νεν λειφτόν να ευτάς.

ΛΙΣΑΦ

Άλλο ‘κι τσουρών’ και το στόμαν ατ’ς το ûκυλοκούταβον.

ΝΑΣΤΑ

Αχ, μανίτσα, να έσ’νε από κάπου και να έλεπες ντο σύρω.

ΛΙΣΑΦ

Τέρ’ εσύ πώς ευτάει σε, πώς ευτάει σε και ζουτλανεύκεσαι. Νέκουτûη, εσύ συρτς γιόξα εγώ;

ΝΑΣΤΑ

Μετ’ εσέν πάû’ ‘κι ‘ίνεται.

ΛΙΣΑΦ

Μετ’ εσέν ‘ίνεται. Τ’ οσπίτι μ’ άσπρον ημέραν ‘κ’ είδεν ασσό έρθες εκρεμίες αδαπέσ’. Καλά έλεγαν
εμε, τη Τûατουρούς τη θαγατέραν μ’ ευτάς ατεν νύφεν. Θα πουûμανεύς, θα κρους το κιφάλι σ’.
Εκείνε ‘κ’ έν’ για τ’ εσόν τον Πάντùον. Εγώ, ατώρα, όχι μαναχόν κρούγ’ ατο, έρται με και να τσακών’ ατο.

ΝΑΣΤΑ

(Στους θεατές) Να ετσάκωνες ατο και να ησύχαζα.

ΛΙΣΑΦ

Γιατί να μη έκουγα τ’ς, εγώ η ξεροκέφαλος. Εθάρ’να το κακό μ’ εθέλ’ναν. Αχ εκείνε η πίσαινα η
Κερεκή κ’ εκείνος ο γριντζόγερον ο Λάμπον. Άσπρον ημέραν να μη ελέπ’νε. Εκείν’ εσέβαν απάν’ κι
αφκά κ’ επέραν τ’ αχούλö μ’. Εκείν’ ετûουβαλίασαν εμε, εκείν’ οι καταραμέν’.

ΝΑΣΤΑ

Εμέν’ πα εκείν’ ετûουβαλίασαν, άμα εγώ αΐκα κατάρας ‘κι δίγ’ ατ’ς. Κρίμαν έν’ ας σον θεόν.

ΛΙΣΑΦ

Κανείται ντο ύλαξες πατλάκα και γορδίλα. Άλλο τ’ ομμάτö μ’ μ’ ελέπ’νε σε.

ΝΑΣΤΑ

Ατώρα εγένουμ’νε πατλάκια και γορδίλα. Ενέσπαλλες όντες έλεες. Äουμπούλα μ’, έρθες

αδαπέσ’ κ’ εφώταξεν τ’ οσπίτ’.
ΛΙΣΑΦ

‘Κ’ έξερα ντο θα έρται σο κιφάλι μ’ και πολλά έλεγα. Ατώρα ντο λέγω.

ΝΑΣΤΑ

Ολίγα ‘κι είπες, πέει κι άλλα.

ΛΙΣΑΦ

Να πας χάσαι και να ησυχάζω.

ΝΑΣΤΑ

Βάρκιξον όσον το θελτς, εγώ απαδαπέσ’ ‘κι φέγω.

ΛΙΣΑΦ

Άλλο τη λαλία σ’ μ’ ακούω, ταράγουνταν τα ιντέρö μ’.

ΝΑΣΤΑ

Τ’ εσά ταράγουνταν και τ’ εμά ετάραγαν.
(Η Λισάφ δείχνει να είναι εξαντλημένη και ταραγμένη. Σιγά σιγά την εγκαταλείπουν οι δυνάμεις της
και δυσκολεύεται στην ομιλία και στις κηνήσεις της.)

ΛΙΣΑΦ

Η κομμενόχρονεσσα εποίκε με και τρομάζω.

ΝΑΣΤΑ

Κομμενόχρόνεσσα, άλλο ντο θ’ ακούω ας εσέν;

ΛΙΣΑΦ

Γαϊδôρ κουτάβ’, εχάσα την υπομονή μ’.
Αφού ‘κι τσουρώντς ατό τ’ άκλερον το στόμα σ’, θα τσουρών ατο εγώ.


ΝΑΣΤΑ

Εχάθα, εχάθα. Η άχαρος εχάθα. Ντο θα ευτάω ατώρα; Ντο έτον αβούτο σ’ εμόν το κιφάλ’ ;
Πέντε ποτάμö ‘κι κατενίζ’νε με. Μητέρα δος λαλίαν. Ντο θα λέγω τον Πάντùον αν έρται; (Συνεχίζει
να την τρίβει) Ν’ αϊλί εμέν και να βάι εμέν.

ΠΑΝΤÂΟΣ

Τσούνα, ντο εποίκες ; Εφαρμάκωσες τη μάνα μ’ ;

ΝΑΣΤΑ

(Τρογμαμένη) Όχι, Πάντùο, εγώ τιδέν ‘κ’ εποίκα.

ΠΑΝΤÂΟΣ

Αγλήγορα, ξάι μη στέκ’ς. Τρέξον κούιξον τον Γοργόρ’. Δέβα πέει ατον η μάνα μ’
‘κ’ έν’ καλά, πρέπ’ να παίρουμ’ ατεν και πάμε σον δϊατρόν.

ΝΑΣΤΑ

Πάντùο, εγώ τιδέν ‘κ’ εποίκα.

ΠΑΝΤÂΟΣ

Ακομάν αδακά είσαι; Τρέξον είπα.

ΝΑΣΤΑ

Ντο έτον αβούτο σ’ εμόν το κιφάλ’ ; (Φεύγει)

ΠΑΝΤÂΟΣ

Μάνα, μάνα, ντ’ έπαθες; Μάνα, δος λαλίαν. Μάνα, ο Πάντùον είμαι. Ντο κακόν έτονε αβούτο ση
μέσ’ απέσ’;

ΛΙΣΑΦ

(Αρχίζει να συνέρχεται και κουνάει τα χέρια της) Πού είμαι; Πού έν’ ο Πάντùον; Τον Πάντùον θέλω.

ΠΑΝΤÂΟΣ

Αδακά είμαι, μάνα, αδακά σο γιάνι σ’ καικά.

ΛΙΣΑΦ

Πάντùο, άμον ‘κι είμαι καλά.

ΠΑΝΤÂΟΣ

Μάνα, ντο έεις, ντο πονείς;

ΛΙΣΑΦ

Έναν αδυναμία έρθεν κ’ ερούξεν απάν -ι-μ’ κι άμον δöβαίν’ ο νους -ι-μ’.

ΠΑΝΤÂΟΣ

Μάνα, ας πάμε σον δϊατρόν.

ΛΙΣΑΦ

Όχι πουλί μ’ Πάντùο, σο διατρόν ‘κι θέλω να πάω.
(Ο Πάντùος την σηκώνει και την καθίζει σε ένα κάθισμα.)

ΠΑΝΤÂΟΣ

Κάθκα, μάνα, και ξάι τιδέν μη νουνίεις. (Της κάνει λίγο αέρα) Μάνα ατώρα πώς είσαι;

ΛΙΣΑΦ

Καλά είμαι, Πάντùο, καλά. (Κοιτάζει ολόγυρα) Πάντùο, η Νάστα πού έν’;

ΠΑΝΤÂΟΣ

Η Νάστα.........
(Εκείνη τη στιγμή μπαίνουν απότομα ο Γοργόρτς και η Νάστα.)

ΓΟΡΓΟΡΤΣ Θεία Λισάφ, ντο έπαθες; Εχπάραξε με η Νάστα.
ΛΙΣΑΦ

Σίτö έστεκα, πουλί μ’ Γοργόρ’ , έρθεν κ’ ερούξεν απάν -ι-μ’ έναν αδυναμίαν κ’ εσκοτείνεψαν
τ’ ομμάτö μ’. Επεκεί κ’ ύστερα ‘κ’ εξέρω ντο εγέντον.

ΓΟΡΓΟΡΤΣ Ατώρα πώς είσαι, θεία Λισάφ;
ΛΙΣΑΦ

Καλά είμαι, καλά είμαι, πουλί μ’ Γοργόρ’. Δόξα σοι ο θεός.

ΠΑΝΤÂΟΣ

Ατώρα, Γοργόρ’, εγώ ‘κι είμαι καλά.

ΓΟΡΓΟΡΤΣ Εσύ πα ντο έεις και ΄κ΄είσαι καλά;
ΠΑΝΤÂΟΣ

Εχπάραξε με η μάνα μ’. Τα ποδάρö μ’ ακομάν τρομάζ’νε. Εθάρεσα άλλο ‘κι θ’ ακούω την λαλίαν
ατ’ς, αέτσ’ όπως είδα τεν άμον άγαλμαν.

ΓΟΡΓΟΡΤΣ Εγώ πα ετρόμαξα, όντες έρθεν η Νάστα και είπε με, η πεθερά μ’ κάτ’ έπαθεν, ‘κ’ έν’ ξάι καλά.
ΛΙΣΑΦ

Περαστικόν έτονε.

ΓΟΡΓΟΡΤΣ Ατώρα, θεία Λισάφ, καλά ελέπω σε.
ΛΙΣΑΦ

Ας είσαι κ’ εσύ πα καλά και πολλά ευχαριστώ σε ντο έρθες.

ΓΟΡΓΟΡΤΣ Εγώ ατώρα ας πάω, εφέκα την δουλείαν μ’ απέσ’ ση μέσ’. Θεία Λισάφ, περαστικά κι άλλο κακόν να
μη ευρήκ’ σε (Φεύγει).
ΛΙΣΑΦ

Πολλά ευχαριστώ σε, Γοργόρ’ , να είσαι πάντα καλά.

ΠΑΝΤÂΟΣ

Μάνα, ας εβγάλω σε οúωκά και κρούει σε αέρα.

ΛΙΣΑΦ

Καλά λες, Πάντùο, αέραν θέλω.
(Βγαίνοντας από τη σκηνή ρίχνει άγριες ματιές στη Νάστα που μένει μόνη στη σκηνή.)

ΝΑΣΤΑ

(Μονολογεί) Ντο ευτάς ατώρα, Νάστα; Αέτσ’ άγρö όπως ετέρεσε με ο Πάντùον, εθαρείς μαüαίρ’

εντώκεν σην καρδία μ’. Πώς θα εβγαίνω σο πρόσωπον ατ’ , εγώ πα ‘κ’ εξέρω.
Πολλά χολöσμένος φαίνεται. Η σαπόγραια ‘κ’ επόρ’νεν να εκράτ’νεν ολίγον εκείνο το ξερόν
το στόμαν ατ’ς; Τρομάζω ολόκληρέσσα.
ΠΑΝΤÂΟΣ

(Μπαίνει φουρτουνιασμένος) Εγώ ντο έιπα σε, όντες έφυγα απαδαπέσ’;

ΝΑΣΤΑ

Τη μάνα σ’ δέβα πέει ατο, σ’ εμέν μ’ ευρήκ’ς μαχανάν. Εκείνε πάντα τουρτουλαεύ’. Το στόμαν ατ’ς
απάν’ ‘κ’ έρται. Πάντα κάτ’ θα ευρήκ’ να λέει. Εμέν λέει ράψον το στόμα σ’ με το τûουβαλτούζ’.
Εκείνε όντες ανοί’ ατο, άλλο ντο λέει ‘κ’ εξέρ’ .
Ό,τι ευτά(γ)ω, όλö πειράζ’ν ατεν. Σπογγίζω εγώ, σπογγίζ’ κ’ εκείνε αποπίσ’ -ι-μ’, θα θήκω απάν’ το
φαΐν, εκείνε ξάν τ’ εκεινές. Χα πολλά έν’, χα ολίγον έν’ , χα αλυκόν έν’, χα άναλον έν’.
Αροψεκέσ’ ακόμαν είπε με το φαΐν εχαντζιμυρίασες ατο. Εγώ πεθεράν εποίκα γιόξα βάσανον;
Ατεν έρθα να υποφέρο αδαπέσ’; Κανείται ντ’ εποίκα υπομονήν, άλλο ‘κ’ επορώ να υποφέρ’ ατεν. Αν
ήξερα το ταπιάτ’ν ατ’ς, εγώ αδαπέσ’ ‘κ’ ερχουμ’νε. Οσήμερον έσυρεν και το φαρμάκ’ν ατ’ς. Εγώ,
είπεν, την Πελα(γ)ίαν εθέλ’να να εποίν’να νύφεν.

ΠΑΝΤÂΟΣ

Εσύ λες τ’ εσά κ’ εκείνε τ’ εκεινές. Τίναν θα φορτούμαι ‘κ’ εξέρω. Εκείνε η μάνα μ’ ‘κ’ εσύ γαρή μ’.
Να τερείτε και να ιεύετε, αν ‘κ’ έν’ θα κλώθω το φύλλον. Για τ’ εσάς ‘κι θα ‘ίνουμαι εγώ σεΐρ’ σο
χωρίον. Έκοψετε και την ευλοΐαν τ’ οσπιτί’. Όλö ανάποδα πάνε.

ΝΑΣΤΑ

Τη μάνα σ’ δέβα πέει ατο, εκείνε πάντα μουρδουλίζ’ . Ας σο πρωί ως το βράδον κατηγορά με με σον
έναν και σον άλλον. Τσ’ εξέρ’ ντο ιτουρεύ’ και λέει.

ΠΑΝΤÂΟΣ

Για τη μάνα μ’ άλλο ‘κι θα ακούω σε να λες τιδέν. Εκείνε τ’ οσπιτί το σούρ’ ‘κι δί’ ατο έξ’.
Ατό ας εξέρτς ατο καλά. Εγώ εξέρω ντο έσυρεν ώσνα τρανύν με.

ΝΑΣΤΑ

Εσύ, ζατί, πάντα εκέινεν φορτούσαι.

ΠΑΝΤÂΟΣ

Η μάνα μ’ έν’, ‘κι θα χάν’ ατεν. Αν έτον τ’ εσόν η μάνα ντο θα εποίν’νες;

ΝΑΣΤΑ

Ας κρατεί ολίγον το στόμαν ατ΄ς, να μη τουρτουλαεύ’ όλεν την ημέραν.

ΠΑΝΤÂΟΣ

Μ’ ερχίνεσες ξαν, κανείται. Καιρός έν’ να ιεύετε. Θα πάω φέρ’ ατεν απέσ’. Να τερείς και να φιλείς
το üέρ’ ατ’ς κι αποτενύ η λαλία σουν να μη εβγαίν’. Ντο εγροίξετε μετ’ ατά ντ’ εποίκετε όσον τώρα;
(Ο Πάντùος πηγαίνει να φέρει τη μάνα του και η Νάστα μένει πάλι μόνη στη σκηνή.)

ΝΑΣΤΑ

(Μονολογεί) Ντο θα ευτάς ατώρα Νάστα; Χαûευτόν νερόν εúύεν απάν -ι-μ’. Πώς θα φιλώ το üέρ’ν
ατ’ς; Ατόσα λόγια είπαμ’ τ’ έναν τ’ άλλο. Θεέ μ’, (κάνει τη προσευχή της) δος με δύναμην, δος με
παρρησίαν.
(Ο Πάντùος επιστρέφει με τη μάνα του. Τη βάζει να καθήσει και λέει...)

ΠΑΝΤÂΟΣ

Έλα Νάστα, έλα μ’ εντρέπεσαι. Έλα φίλ’ το üέρ’ τη πεθεράς -ι-σ’.

(Η Νάστα τρίβει από αγωνία τα χέρια της και ύστερα από λίγο πάει και φιλάει το χέρι της Λισάφ.)
ΛΙΣΑΦ

Έλα, πούλι μ’ Νάστα, ας φιλώ σε κ’ εγώ. (Την φιλάει)

ΠΑΝΤÂΟΣ

(Γεμάτος χαρά) Κρυφόν χαρά έχω ατώρα ντο ελέπω σας αγαπεμέντς. Αέτσ’ να είστουν πάντα. Ας ση
χαρά μ’ τα ποδάρö ‘κι κρουν’νε σην ηήν.

ΛΙΣΑΦ

(Βγάζει τα κλειδία από τη τσέπη της και λέει) Νάστα, πουλί μ’, έπαρ’ και τ’ ανοιγάρö τ’ οσπίτί’ κι αποτενύ
εσύ θα είσαι η ‘κοδέσπαινα.

ΝΑΣΤΑ

Όχι, μάνα, ας έεις ατα εσύ.

ΛΙΣΑΦ

Εγώ εγέρασα, ας έεις ατα εσύ.

ΠΑΝΤÂΟΣ

Έπαρ’ τα, Νάστα, μη πιûίεις.
(Η Νάστα παίρνει τα κλειδιά και φιλάει ξανά το χέρι της πεθεράς της.)

ΠΑΝΤÂΟΣ

Να εξέρετεν μαναχόν ντο χαράν έχω. Αέτσ’ θέλω να είστουν πάντα και όλö όσα εγένταν όσον
ατώρα, ας ‘ίνταν üόνö και νερά.
Κι ατώρα με την βουλήν τη θεού όλö θα πάνε καλά. Όπου έν’ αγάπ’ και ομόνοια, εκεί έν’ κι ο θεόν
και όλö τα καλά.

ΛΙΣΑΦ

Αέτσ’ έν, ρίζα μ’ Πάντùο, αέτσ’ όπως λες ατο. Να λελεύω ατό το στόμα σ’ το χρυσόν.

ΠΑΝΤÂΟΣ

Κι ατώρα, Νάστα, δέβα στρώσον ας κοιμούμες, Η ώρα πα επαρεδέβεν. Τ’ άλλ’ την εβδομάδαν έν’ τ’
όνομαν τη Τότονος, θα πάμε σην ονομασίαν ατ’.

ΛΙΣΑΦ

Να πάτε, πουλία μ’ , να πάτε.

ΠΑΝΤÂΟΣ

Να πάμε, ε μάνα;

ΛΙΣΑΦ

Να πάτε, ο Τότον έν’ πολλά καλόν παιδίν.

ΑΥΛΑΙΑ

ΠΡΑΞΗ Γ
Σκηνικό
(Στο σπίτι της Σωτήρας, με τα απαραίτητα σε ένα σπιτικό ,τραπέζι, καρέκλες κτλ.).
ΝΑΣΤΟΣ

(Χτυπάει την πόρτα, αλλά δεν παίρνει απάντηση) Αδαπέσ’ κανείς’ ‘κ’ έν’; (Χτυπάει πιό δυνατά).

ΚΕΡΕΚΗ

Άμον κάποιος κρούει την πόρταν.

ΝΑΣΤΟΣ

Γιάμ’ έρθα άδικα, κ’ εποίκα ατόσον κόπον (Χτυπάει ακόμη πιο δυνατά).

ΚΕΡΕΚΗ

Όποιος είσαι έλα απέσ’.

ΝΑΣΤΟΣ

(Μπαίνει μέσα) Ύας και üαιρετίας, γιάγια.

ΚΕΡΕΚΗ

Καλώς το καλόν το παιδίν.

ΝΑΣΤΟΣ

 Η δουλεία καλά θα πάει. Εγροίκ’σεν το είμαι καλόν παιδίν.

ΚΕΡΕΚΗ

Έπαρ το σκαμνίν κ’ έλα κάθκα σουμά μ’ ν’ ακούω ντο λες, βαρέα ακούω.

ΝΑΣΤΟΣ

(Παίρνει ένα σκαμνί και κάθεται κοντά της) Θα κάθουμαι γιάγια, εγώ έρθα να κάθουμαι.

ΚΕΡΕΚΗ

Ποίος είσαι καλόν παιδίν, ‘κ’ εγνώρτσα σε;

ΝΑΣΤΟΣ

Γιάγια, αβούτο τ’ οσπίτ’ τη Συμέλας έν’;

ΚΕΡΕΚΗ

Είπα σε, βαρέα ακούω, τûάιξον εναξά.

ΝΑΣΤΟΣ

Σ’ αβουτεινές τ’ ωτία ταγούλö πα να κρους, χαπάρ’ ‘κι παίρ’. Πώς θα ευτάγω μετ’ αβούτεν.

ΚΕΡΕΚΗ

Ντο είπες, πουλί μ’;

ΝΑΣΤΟΣ

Αβούτο το οσπιτ’ τη Συμέλας έν’;

ΚΕΡΕΚΗ

Τη Συμέλας έν’, εγνωρίεις ατεν;

ΝΑΣΤΟΣ

‘Κ’ εγνωρίζ’ ατεν, άμα πολλά θέλω να εγνωρίζ’ ατεν.

ΚΕΡΕΚΗ

Κι απόθεν είσαι, καλόν παιδίν;

ΝΑΣΤΟΣ

Ας ση Σέσλοβαν.

ΚΕΡΕΚΗ

Νέπε, ντο λές; Τίνος παιδίν είσαι;

ΝΑΣΤΟΣ

Γιάγια, τη μάνας -ι-μ’.

ΚΕΡΕΚΗ

Καλά, κύρ’ ‘κ’ έεις;

ΝΑΣΤΟΣ

Πώς ‘κ’ έχω. Κύρ’ πα έχω και πάππον πα έχω.

ΚΕΡΕΚΗ

Τον πάππο σ’ πώς λέν’ ατον;

ΝΑΣΤΟΣ

Κάκο, λέν’ ατον, γιάγια, Κάκο.

ΚΕΡΕΚΗ

Νέπε, γιάμ’ λες με για τον Κάκον τον λυριτûήν;

ΝΑΣΤΟΣ

Γιάγια, εγνωρίεις ατον;

ΚΕΡΕΚΗ

Εκείνον και ποιός ‘κ’ εγνωρίζ’ öτον.

ΝΑΣΤΟΣ

(Μονολογεί) Η δουλείαν άμον έü’ απέσ’.

ΚΕΡΕΚΗ

Μετ’ εκείνον, εφτά τôρτö να έεις, ανασπάλτς ατα. Πολλά μασχαρôνος έτονε.

ΝΑΣΤΟΣ

Γιάγια, εγώ πα εκείνον ομοίασα.

ΚΕΡΕΚΗ

Τ’ ομμάτö τ’ πα πολλά έπαιζαν.

ΝΑΣΤΟΣ

Σ’ ατό, γιάγια, ξάι ‘κι ομοίασα τον.

ΚΕΡΕΚΗ

Για πέει με, πώς έν’ ατώρα;

ΝΑΣΤΟΣ

Καλά, γιάγια, καλά.

ΚΕΡΕΚΗ

Εκείνος πα εγέρασεν άμον εμέν;

ΝΑΣΤΟΣ

Εγέρασεν, γιάγια, εγέρασεν κι ας έναν τ’ ωτίν ατ’ ξάι ‘κι ακούει.

ΚΕΡΕΚΗ

Έι μαύρα γεράματα, να μη έστουν καμίαν. Να έξερες μαναχόν ντο χορόντας εκρούναμε σο πανοΰρ’
τη χωρί’ εσουν, όντες έμ’νες νέοι. Ατόσον και έμορφα έπαιζεν τη λύραν ο Κάκον, ντο να λέγω σε.
Εμείς, εθαρείς, σην ηήν ‘κ’ επάτ’ναμε.

ΝΑΣΤΟΣ

(Στους θεατές) Η δουλεία άμον καλά πάει. Γιάμ’ εγάπανεν ατον πα; Θα ερωτώ ατεν, άμα
εντρέπουμαι.

ΚΕΡΕΚΗ

Άλλο έν’ , όντες έν’ κανείς νέος, βράζ’ το αίμαν ατ’ . Ο πάππο σ’, πουλί μ’, έτον πολλά έμορφος.

ΝΑΣΤΟΣ

Αχάτοχα! Εγώ καλά εγροίκ’σα πως κάτ’ έτον ανάμεσα. Γιάγια, εγώ πα τον πάππο μ’ ομοίασα.

ΚΕΡΕΚΗ

Όντες γεράς, όλö αλλάζ’νε, Σιρινεύκεσαι, τûαπαλαεύς. Παλαλάν πα ευτάνε σε.

ΝΑΣΤΟΣ

Αΐκος έν’ αβούτος ο κόσμος, γιάγια. Δεν ‘κ’ επορούμε να ευτάμε. Πώς θα γερώ κ’ εγώ;

ΚΕΡΕΚΗ

Όσον το ελέπω σε, εθαρείς τον πάππο σ’ ελέπω, όντες έτον νέος.

ΝΑΣΤΟΣ

(Στους θεατές) Εγώ καλά είπα, πως αβούτε η γιάγια είüεν σον νουν ατ’ς τον πάππο μ’.
Άτùαπαν εκείνος πα......

ΚΕΡΕΚΗ

‘Κι είπες με, καλόν παιδίν, πώς αέτσ’ απαδακέσ’;

ΝΑΣΤΟΣ

Γιάγια, έμαθα πως είστουν πολλά ùöγκίν’.

ΚΕΡΕΚΗ

Ο κόσμος, πουλί μ’, πολλά λέει. Τον κόσμον βαρέα μ’ ακούς.

ΝΑΣΤΟΣ

Καλά, ψέμαν έν’ ντο έüετε είκοσ’ κιφάλö ζα;

ΚΕΡΕΚΗ

Ψέμαν ‘κ’ έν’, άμα για πέει με, γιάμ έρθες να πιάûκεσαι τûοπάνος;

ΝΑΣΤΟΣ

Όχι, γιάγια, όχι. Ατό άλλο μη λες ατο. Εγώ για άλλο δουλείαν έρθα. Μ’ ευτάς με και κρυαίν’ η
καρδία μ’.

ΚΕΡΕΚΗ

Κιάμ’ για τ’ όποιον έρθες, πουλί μ’;

ΝΑΣΤΟΣ

Γιαγιάκα, πολλά έμορφον οσπίτ’ έüετε.

ΚΕΡΕΚΗ

Σωστά λες. Τ’ οσπίτ’ν εμουν έμορφον έν’, άμα εμείς εξέρουμε πόσον ενέγκασε μας ώσνα φέρουμ’
ατο σο κιφάλ’.

ΝΑΣΤΟΣ

Εγώ πολλά ερέχτα το.

ΚΕΡΕΚΗ

Πολλοί ερέχταν ατο.

ΝΑΣΤΟΣ

Γιάγια, έüετε έναν κορίτσ’, εθαρώ Σωτήρα ακούει.

ΚΕΡΕΚΗ

Ναι, σωστόν έν’, άμα γιατί ερωτάς;

ΝΑΣΤΟΣ

Γιάγια, πού έν’;

ΚΕΡΕΚΗ

Νέπε, γιάμ’ έρθες για τ’ εκείνεν κ’ εντρέπεσαι να λες ατο;

ΝΑΣΤΟΣ

Ναι, γιάγια, για τ’ εκείνεν έρθα.

ΚΕΡΕΚΗ

Έρθεν κ’ ένας άλλος παιδάς, άμα η Σωτήρα ξάι ‘κ’ ερέχτεν ατον. Άρκον, είπεν θα παίρω;

ΝΑΣΤΟΣ

Σωστά είπεν το κορίτσ’. Άρκον και άγρεν τûαναβάρ’ θα παίρ’ ; Πού έν’ η Σωτήρα;

ΚΕΡΕΚΗ

Ατώρα όπου έν’ έρται. Επήεν με την μάναν ατ’ς σο ποτάμ’ να κατενίζ’νε τα λώματα. ‘Κι πιστεύω ν’
αγληγορείς να φέεις.

ΝΑΣΤΟΣ

Γιάγια, ξάι ‘κι αγληγορώ. Αδαπέσ’ εύρα την ησυχία μ’.

ΚΕΡΕΚΗ

‘Κ’ ερώτεσα σε πα, πώς λένε σε;

ΝΑΣΤΟΣ

Νάστο λένε με, γιάγια, Νάστο.

ΚΕΡΕΚΗ

Πώς ‘κ’ εδώκαν εσε τ’ όνομαν τη πάππονος -ι-σ’ ;

ΝΑΣΤΟΣ

Τ’ όνομαν τη πάππονος -ι-μ’ επέρεν ατο ο τρανόν ο αδελφό μ’. Εμέν εδώκαν τ’ όνομαν τη πατέρα
τη μάνας -ι-μ’.

ΚΕΡΕΚΗ

Έεις και τρανόν αδελφόν;

ΝΑΣΤΟΣ

Ναι, γιάγια, δύο χρόνö μειζέτερος ας εμέν.

ΚΕΡΕΚΗ

Εκείνος πα έν’ έμορφος άμον εσέν;

ΝΑΣΤΟΣ

Όχι, γιάγια, εγώ κι άλλο έμορφος είμαι (Στους θεατές) Τερείς την γραιίτσαν πώς εξέρ’ και χωρίζ’ τ’
έμορφους;

ΚΕΡΕΚΗ

Έμορφα, έμορφα. Για πέει με, Νάστο, ντο ευτάει ο Γιάγκον τη Γούûάνονος ;

ΝΑΣΤΟΣ

Εκείνος, γιάγια, έν’ πέντε χρόνö ασσό επέθανεν,

ΚΕΡΕΚΗ

Τον καημένον, τεμôκ’ επέθανεν; Και ντο είπεν κ’ επέθανεν;

ΝΑΣΤΟΣ

Αχ, πώς θα τρώει με το μαύρον το χώμαν.

ΚΕΡΕΚΗ

Αέτσ’ είπεν ο καημένον;

ΝΑΣΤΟΣ

Ναι, γιάγια, αέτσ’ είπεν.

ΚΕΡΕΚΗ

Ο Στόφορον τη Παûτάκ’ ντο ευτάει; Γιάμ’ επέθανεν κ’ εκείνος;

ΝΑΣΤΟΣ

Εκείνος πα επέθανεν, γιάγια.

ΚΕΡΕΚΗ

Άλλο για τίναν να ερωτώ;

ΝΑΣΤΟΣ

Γιάγια, ας αλλάζουμ’ τον λόγον.

ΠΟΙΝΗ

(Μπαίνει και πάει κατευθείαν στην Κερεκή) Γιάγια, έλα αγλήγορα σ’ οσπίτ’, η καλομάνα μ’...

ΚΕΡΕΚΗ

Ντο έν’, πουλόπο μ’, ντο εγέντον;

ΠΟΙΝΗ

Η καλομάνα μ’ εκλώστεν σο χειρότερον.

ΚΕΡΕΚΗ

(Στο Νάστο) Αγλήγορα θα κλώσκουμαι (Φεύγουν με τη Ποινή)

ΝΑΣΤΟΣ

(Μονολογεί) Ντο ευτάς ατώρα Νάστο; Πώς θα ευτά(γ)ω αν έρται η Σωτήρα με την μάναν
ατ’ς; Γιάμ’ θα κορδυλôεται η γλώσσα μ’ ; Άτùαπα ντο σόι γαρή έν’ η μάνα της Σωτήρας;

ΣΥΜΕΛΑ

(Μπαίνοντας, βλέπει το Νάστο και κοντοστέκεται) Εσύ ποίος είσαι και πώς ευρέθες αδαπέσ’;

ΝΑΣΤΟΣ

Εσάς ενεμείνα.

ΣΥΜΕΛΑ

Εμάς ενεμείνες ; Για τ’ όποιον ;

ΚΕΡΕΚΗ

(Μπαίνοντας) Σύμελα, πολλά έργησετεν.

ΣΥΜΕΛΑ

Κια, μάνα, τα λώματα πολλά έταν.

ΚΕΡΕΚΗ

Σωστά λες.

ΣΥΜΕΛΑ

Μάνα, αβούτος ο παιδάς ποίος έν’;

ΚΕΡΕΚΗ

Έναν πολλά καλόν παιδίν. Άμα εγώ ατώρα ας πάω γιατί η Ταρσόνα ΄κ΄έν’ ξάι καλά (Φεύγει).

ΣΥΜΕΛΑ

Για πέει με, ποίος είσαι και πώς ευρέθες αδαπέσ’ ;

ΝΑΣΤΟΣ

Εσύ ντο γαρή είσαι κ’ έναν ξερόν καλωσόρισες πα ‘κι είπες με;

ΣΥΜΕΛΑ

Να σ’ χωράς με. Ας λέγω σε ατώρα (Του δίνει το χέρι της και του λέει ξερά και άνοστα)
καλωσόρισες.

ΝΑΣΤΟΣ

Καλόν να έεις.

ΣΥΜΕΛΑ

Κι ατώρα πέει με, ποίος είσαι;

ΝΑΣΤΟΣ

Νάστο, λένε με και είμαι ας σην Σέσλοβαν. Την μάνα μ’ , λέν’ ατεν Τûόφα και τον κύρη μ’
Κάκο. Ο πάππο μ΄σα νεότητα τ’ έτον πολλά έμορφος. Εγώ εκείνον ομοίασα. Έτον και πολλά καλός
λυριτûής. Η μάνα σ’ άμον το είπε με εγνώρτσεν ατον σο πανοΰρ’ τη χωρί’ εμουν. Όντες έπαιζεν την
λύραν, είπε με η μάνα σ’, όσοι εχόρευαν σην ηήν ‘κ’ επάτ’ναν. Ατόσον καλά έπαιζεν την λύραν.

ΣΥΜΕΛΑ

Ατώρα παλαιά αüύρö ‘κι θα ιβορίζουμε; Πέει με για τ’ όποιον έρθες ;

ΝΑΣΤΟΣ

Θειίτσα μ’, έμαθα πως έüετε πολλά ζα.

ΣΥΜΕΛΑ

Αν έρθες να πιάûκεσαι τûοπανος, πολλά έργησες.

ΝΑΣΤΟΣ

‘Οχι, θειίτσα μ’, εγώ για τ’ ατό ‘κ’ έρθα.

ΣΥΜΕΛΑ

Κιάμ’ για τ’ όποιον έρθες; Εντρέπεσαι να λες ατο;

ΝΑΣΤΟΣ

(Στους θεατές) Πώς να λέγ’ ατο κει. Έüετε αλμεγάδö χτήνö ;

ΣΥΜΕΛΑ

Θελτς ν’ αγοράεις αλμεγάδ’ χτήνον;

ΝΑΣΤΟΣ

Όχι, θειίτσα μ’, όχι.

ΣΥΜΕΛΑ

Κιάμ’ άλλο ντο θελτς; Εντρέπεσαι να λες ατο;

ΝΑΣΤΟΣ

(Στους θεατές) Καλά είπε με ο Πάντùον για τûοπάνον θα παίρ’νε σε με τ’ ατά τα λώματα ντο φορείς.

ΣΥΜΕΛΑ

Ντο λες εσύ ο παιδάς, εγώ δεν ‘κ’ εγροίκ’ σα.

ΝΑΣΤΟΣ

Λέγω εναξά πα εντρέπουμαι.

ΣΥΜΕΛΑ

Αέτσ’ αν έν’ , ας φέρω σε έναν κοûκίν.

ΝΑΣΤΟΣ

Ε, θειίτσα μ’ , ε ε ε...

ΣΥΜΕΛΑ

Νέπε, ντο ε ε ε... Εχάσες ατα ;

ΝΑΣΤΟΣ

Ε ε ε έμαθα πως έüετε... (Στους θεατές) πώς θα λέγ’ ατο ;

ΣΥΜΕΛΑ

Ντο έχουμε, ντο εξέρτς εσύ ο παιδάς ; Γιάμ’ έν’ κάτ’ κακόν ;

ΝΑΣΤΟΣ

Όχι, θειίτσα μ’, κακόν ‘κ’ έν’, καλόν έν’.

ΣΥΜΕΛΑ

Τε πέει ατο, εξέγκες την ýη μ’.

ΝΑΣΤΟΣ

Έüετε έναν κορίτσ’, Σωτήρα ακούει.

ΣΥΜΕΛΑ

Ατό θα έλεες με, αφορισμένε, κ’ εξέγκες την ýη μ’. Εγνωρίεις ατεν ;

ΝΑΣΤΟΣ

Όχι, άμα πολλά θέλω να εγνωρίζ’ ατεν.

ΣΥΜΕΛΑ

Ντο, κανέναν κρυφόν θα λες ατεν;

ΝΑΣΤΟΣ

Θέλω να τερώ ντ’ άγνεσσα έν’.

ΣΥΜΕΛΑ

Νέπε αφορισμένε, γιάμ’ έρθες να ψαλαφάς ατεν κ’ εντρέπεσαι να λες ατο ;

ΝΑΣΤΟΣ

(Τρίβει τα χέρια του και λέει αργά αργά) Θειίτσα μ’, άντùαχ εγροίκ’σες ατο.

ΣΥΜΕΛΑ

Αέτσ’ αν έν’ ας πάω κουίζ’ ατεν κ’ ελέψ ατεν.

ΝΑΣΤΟΣ

Πολλά καλά θα ευτάς.

ΣΥΜΕΛΑ

(Πηγαίνει να την φωνάξει) Σωτήρα, έλα ολίγον απέσ’.

ΝΑΣΤΟΣ

Όι ν’ αϊλί εμέν, μανίτσα, πώς θα ελέπ’ ατεν ;

ΣΥΜΕΛΑ

Σωτήρα, πού είσαι ;

ΣΩΤΗΡΑ

Ντο θελτς, μάνα ;

ΣΥΜΕΛΑ

Έλα ολίγον απέσ’.

ΝΑΣΤΟΣ

(Είναι πολύ νευρικός. Κάνει μερικές νευρικές κινήσεις και δείχνει να έχει μεγάλη αγωνία)
Πώς θα ελέπ’ ατεν ;

ΣΩΤΗΡΑ

(Μπαίνοντας) ‘Κ’ εφέκες με να τελειώνω τη δουλεία μ’. Πέει με, ντο θελτς ;

ΣΥΜΕΛΑ

Αβούτος ο παιδάς...

ΣΩΤΗΡΑ

Ποίος έν’ και ντο θέλ’ ;

ΣΥΜΕΛΑ

Ατουκά έν’, ρώτα τον.

ΣΩΤΗΡΑ

Ποίος είσαι κι απόθεν είσαι;

ΝΑΣΤΟΣ

Νάστο λένε με και ας ση Σέσλοβαν είμαι.

ΣΩΤΗΡΑ

Και ντο θελτς ;

ΝΑΣΤΟΣ

Μ’ αγληγορείς, θα λέγω σε.

ΣΩΤΗΡΑ

Έχουμ’ και δουλείας.

ΝΑΣΤΟΣ

Σωτήρα, όντες είδα σε, τρακ εποίκεν η καρδία μ’.

ΣΩΤΗΡΑ

Μάνα, αβούτος γιάμ’ έν’ παλαλός ;

ΝΑΣΤΟΣ

Παλαλός είμαι, Σωτήρα, παλαλός ας σην σεβντάν.

ΣΩΤΗΡΑ

Ντο εύκαιρα είν’ ατά ντο λες ;

ΝΑΣΤΟΣ

Πού είδες τα εύκαιρα ;

ΣΩΤΗΡΑ

Μάνα, δεν εγροικάς ασσό λέει ;

ΝΑΣΤΟΣ

Εγροικά, εγροικά και καλά πα εγροικά.

ΣΥΜΕΛΑ

Σο ψαλάφεμαν έρθεν.

ΣΩΤΗΡΑ

Τίναν έρθεν να ψαλαφά ;

ΣΥΜΕΛΑ

Χόû’ για τ’ εμέν ‘κ’ έρθεν.

ΣΩΤΗΡΑ

‘Κι θέλ’ ατον, ‘κι θέλ’ ατον, τα κατσία τ’ μ’ ελέπω.

ΝΑΣΤΟΣ

‘Κι θέλ’ ατον ‘κι παίρ’ ατον, κυλίστ’ öτον ας έρται.

ΣΩΤΗΡΑ

Ούι ανάθεμα τον, τον κουτούφαλον.

ΣΥΜΕΛΑ

Νέκουτûη, ντο λόγια έιν ατά ντο λές ; Εχάσες ατα, εχάσες πιρöτία την εντροπής ;

ΣΩΤΗΡΑ

Μάνα, ‘κι ακούς ατον ντο λέει ;

ΝΑΣΤΟΣ

(Δείχνοντας τον εαυτό του) Σωτήρα, αδακέσ’ τέρεν νεότητας και εμορφίας.
Τέρεν και ντ’ έμορφον γαΐû’ φορώ. (Στους θεατές) Ας έν’ καλά ο Πάντùον.

ΣΩΤΗΡΑ

Σην αϊνάν ξάι είδες τα κατσία σ’ ;

ΝΑΣΤΟΣ

Εσύ είδες ατα ; Εγώ κάθαν ημέραν ελέπ’ ατα.

ΣΩΤΗΡΑ

Αβούτος εχάσεν τα μουσκάρö τ’.

ΝΑΣΤΟΣ

Εγώ εχάσα τα κ’ εσύ εύρες ατα.

ΣΥΜΕΛΑ

Εθέλ’νες να έκουες ατα ;

ΣΩΤΗΡΑ

Μάνα, εσύ πα ατόν φορτούσαι ;

ΝΑΣΤΟΣ

Όχι εσέν την γλωσσούν.

ΣΩΤΗΡΑ

Έξ’ απαδαπέσ’, αφορισμένον νερöσίαν. Τα κατσία σ’ μ’ ελέπω.

ΝΑΣΤΟΣ

Εγώ είδα σε κ’ ελιγώθα.

ΣΩΤΗΡΑ

Άιτε, πακλöεύτ’ αγλήγορα απαδαπέσ’.

ΝΑΣΤΟΣ

Ντ’ αγληγορείς να χατεύς με ; Θα φέγω με την ησυχία μ’. Ίσως να πουûμανεύς.

ΣΩΤΗΡΑ

Αγλήγορα είπα σε να πας χάσαι απαδαπέσ’. Κανείται ντ’ εποίκα υπομονήν.

ΝΑΣΤΟΣ

Η αγράûκεμος τη θεού ντο έπαθεν;

ΣΩΤΗΡΑ

Έξ’ απαδαπέσ’ , είπα σε, πέρπεριûαν. Ελέπω σε και ταράγουνταν τα ιντέρö μ’.

ΣΥΜΕΛΑ

Νέκουτûη, ντο λόγια έιν ατά ντο λες ;

ΝΑΣΤΟΣ

Εσύ να φέεις, εγώ απαδακά ‘κι λαταρίζω.

ΣΩΤΗΡΑ

Τέρεν εσύ τον Μουλτουβάνον, θα χατεύ’ με κι ας σ’ οσπίτι μ’.

ΝΑΣΤΟΣ

(Στους θεατές) Τερείς εσύ γλώσσαν ; Ντο έν’ τη Κίτσας. Τ’ ατεινέσ’ σ’ (Δείχνει τη Σωτήρα)
σ’ έναν σκαφίδ’ ‘κ’ εχωρέι. Παναΐα, εφογώθα τη γλώσσαν τοι γαρηδίων.

ΣΩΤΗΡΑ

Ώσπουτα θα είσαι αΐκος τöληπουταλάς......

ΝΑΣΤΟΣ

Τσούρα το τσούνας κουτάβ’, ως αδακά (δείχνει το λαιμό του) έγκες με.

ΣΥΜΕΛΑ

Φτου μασκαρά και τ’ ενούσ΄νε, Εθέλ’νες να εποίν’να σε και γαμπρόν. Να πας χάσαι και τ’
ομμάτö μ’ άλλο να μη ελέπ’νε σε, ενεράστö σε. Τα ποδάρö σ’ να τσακούνταν κι άλλο αδακέσ’ να μη
πατείς.

ΝΑΣΤΟΣ

Τη θαγατέρα σ’, την μακρομούντζουρον, ‘κ’ επορείς να ευτάς τöρπιάν.

ΣΥΜΕΛΑ

Αποûκευαρίγ’ αγλήγορα απαδαπέσ’, κορκέα αφορισμένε.

ΝΑΣΤΟΣ

Εγώ φέγω, άμα......

ΣΥΜΕΛΑ

Σον κρεμόν και σον αγύριστον να πας, κοντοπάτûακε.

ΝΑΣΤΟΣ

(Φεύγοντας) Ο θεόν να δί’ και η θαγατέρα σ’ ν’ απομέν’ σο τûάχ’.
(Η Συμέλα και η Σωτηρία, αρπάζουν από ένα κάθισμα και ορμάνε στον Νάστο.)

ΣΥΜΕΛΑ

Äκύλιε και γαϊδάριε, φέεις ή ‘κι φέεις;

ΝΑΣΤΟΣ

(Το βάζει στα πόδια) Σοι ζαντούς απάν’ ερούξα.

ΣΥΜΕΛΑ

Απόθεν έρθεν εκρεμίεν αδαπέσ’ ο κοντοκάμισον;

ΣΩΤΗΡΑ

Ο κορκέας ‘κι λες. Εδείξε μας και το γαΐû’ν ατ’.

ΣΥΜΕΛΑ

Ο κοντοκάμισον...

ΣΩΤΗΡΑ

Μάνα, ένας σωστός ‘κ’ έρθεν σο ψαλάφεμαν κι ατός έτον ο χειρότερον.

ΣΥΜΕΛΑ

Καλά παιδία πα έρθαν, άμα εσύ η ψηλομυτία κανάν ‘κ’ ερέχκεσαι. Μη στεναχωρεύκεσαι, ο
καιρόν ‘κ’ επαρεπέρε σε. Κάποτε θα ευρίεται και για τ’ εσέν έναν καλόν παιδίν.

ΣΩΤΗΡΑ

Μάνα, εσύ καλά λες, άμα όλö τα συγκόρτûα μ’ έντρισαν.

ΣΥΜΕΛΑ

Τ’ εσόν πα το τυχερόν κάποτε θα έρται.
(Μάνα και κόρη μένουν για λίγο κατσουφιασμένες, εκείνη τη στιγμή μπαίνει και η Κερεκή και
βλέποντας ‘τες έτσι ρωτάει...)

ΚΕΡΕΚΗ

Ντο έüετε εσείς και έιστουν μουστρωμέν’ ;
(Καμία απάντηση.)

ΚΕΡΕΚΗ

Εσάς λέγω ‘κι ακούτε ; Ντο εγέντον μετ’ εκείνο το καλόν το παιδίν ;

ΣΥΜΕΛΑ

Ο καλομηνάς εδέβεν από πάν’ ατ’.

ΣΩΤΗΡΑ

Για τ’ εσέν όλ’ καλοί είν’ , ‘κ’ ευρέθες αδακά ν’ ακούς τα φαρμακερά τα λόγια τ’.

ΣΥΜΕΛΑ

Με το κερίν να εράευαμ’ , αΐκον παλαλόν ‘κι θα εύρηκαμ’.

ΚΕΡΕΚΗ

Κρίμαν, κρίμαν, πώς εχάσαμ’ έναν αΐκον καλόν και σεφίλ’κον παιδίν. Πολλά εθέλ’νεν να έμπαινεν σ’
αβούτο τ’ οσπίτ’.

ΣΥΜΕΛΑ

‘Κ’ έσ’νε αδακά να επαίρνες κ’ εσύ έναν σκαμνίν κ’ έρουζες αποπίσ’ ατ’.

ΚΕΡΕΚΗ

Τûίπ’ καλόν παιδίν έτον.

ΣΥΜΕΛΑ

Κολοβόν οφίδ’ θα εβάλ’ναμε σ’ οσπίτ’ν εμουν.

ΚΕΡΕΚΗ

Εγνώριζα και τον πάππον ατ’.

ΣΩΤΗΡΑ

Μάνα, άιτε ας πάμ’ αλμέγουμ’ τα χτήνö, γιατί ας ατέν άλλο ΄κι γλιτώνουμ’. Αφού ετάραξεν και τον
πάππον ατ’ , εγροίκα εσύ ντο άλλο θα λέει μας.

ΣΥΜΕΛΑ

Ας πάμε, πουλί μ’, και ξάι μη στεναχωρεύκεσαι. (Φεύγουν)

ΚΕΡΕΚΗ

Θεέ μ’,  ας ελέπω τη Σωτήραν αντρισμέντσαν κ’ επεκεί αν αποθάνω, ας
αποθάνω.

ΑΥΛΑΙΑ

ΠΡΑΞΗ Δ
Σκηνικό
(Στο σπίτι του Θόδωρου που γιορτάζει. Τραπέζια, καθίσματα και τα σχετικά για μία γιορτή)
ΘΟΔΩΡΟΣ Μάνα, οσήμερον πολλοί θα έρταν σην ονομασία μ’.
ΕΛΕΓΚΩ

Ας έρταν, πουλί μ’ Θόδωρε. Τ’ οσπίτ’ για τ’ ολτς ανοιχτόν έν’.

ΘΟΔΩΡΟΣ Τα τραπέζö, Θύμια, γομάτα ας είναι.
ΘΥΜΙΑ

Όλö θα ‘ίνταν όπως θελτς, ξαι μη στεναχωρεύκεσαι.

ΕΛΕΓΚΩ

Η νύφε, πουλί μ’ Θόδωρε, εξέρ’ καλά την δουλείαν ατ’ς, θα εβγάλ’ τσε ασπροπρόσωπον.

ΘΟΔΩΡΟΣ Ατό, μάνα, εξέρ’ ατο, τερέστε μαναχόν να μη ανασπάλλουμ’ τιδέν.
ΠΑΝΤÂΟΣ

(Χτυπάει τη πόρτα και μπαίνουν με τη Νάστα) Ύας και üαιρετίας και καλά να πάνε τα δουλείας.
(Ο Θόδωρος και οι υπόλοιποι ανταποδίδουν το χαιρετισμό, αγκαλιάζονται κλπ.)

ΠΑΝΤÂΟΣ

Θόδωρε, να üαίρεσαι με τ’ όνομα σ’, πολύχρονος, να ζεις και να έχουμε σε.

ΘΟΔΩΡΟΣ Εσύ πα, Πάντùο, να είσαι καλά και να üαίρεσαι τη μάνα σ’ και την Νάσταν.
ΠΑΝΤÂΟΣ

Εσύ πα, Θύμια, να üαίρεσαι τον γοτùαμάνο σ’.

ΘΥΜΙΑ

Ευχαριστώ, Πάντùο. Εσέν πα ο θεόν να δί’ σε ήντöν αγαπάς.

ΠΑΝΤÂΟΣ

Θεία Ελέγκω, (Φιλάει το χέρι της και μετά η Νάστα) Να üαίρεσαι τον λαλαüέα σ’ τον Θόδωρον.

ΕΛΕΓΚΩ

Να είσαι καλά, πουλί μ’ Πάντùο. Εσέν πα να üαίρεται σε η μάνα σ’ και η Νάστα. ‘Κ’ ερώτεσα σε πα,
πώς έν’ η Λισάφ ;

ΠΑΝΤÂΟΣ

Καλά, θεία Ελέγκω, πολλά καλά.

ΕΛΕΓΚΩ

Έμορφα, πολλά üαίρουμαι.

ΘΟΔΩΡΟΣ Αρ’ καθέστεν και πέει τε μας τα χαπάρö σουν.
ΠΑΝΤÂΟΣ

Καλά είν’, καλά.

ΘΟΔΩΡΟΣ Εσύ, Πολυχρόν, μη τρως και πιντς μαναχόν, τσαράφ’σον κι ολίγον τη λύρα σ’.
ΠΟΛΥΧΡΟΝΗΣ

‘Αφ’ς με να γομώνω το πετσάμπαρο μ’ κ’ επεκεί όλö θα γίνταν όπως θελτς και όπως αγαπά η ýη σ’.
Ποίσον ολίγον υπομονήν.

ΘΟΔΩΡΟΣ Καλά ατό το πετσάμπαρο σ’ (πιάνει την κοιλιά του) τρυπεμένον έν’; Πότε θα γομούται;
ΠΟΛΥΧΡΟΝΗΣ

Ολίγον κι άλλο θέλ’ (Συνεχίζει να τρώει)

ΘΟΔΩΡΟΣ Ο Νάστον γιατί ‘κ’ εφάνθεν ακομάν; Εκείνος πάντα πρώτος έρχουσον.
ΠΑΝΤÂΟΣ

Ο Νάστον είπες;

ΘΟΔΩΡΟΣ Ναί, ο Νάστον είπα, ντο εγέντον;
ΠΑΝΤÂΟΣ

Τον Νάστον αροψεκέσ’ είδα τον, επένεν σο Μουζτöρôκ’.

ΘΟΔΩΡΟΣ Σο Μουζτöρôκ’ πα ντο δουλείαν είüεν;
ΠΑΝΤÂΟΣ

Έναν δουλείαν, είπε με, σοβαρόν έχω.

ΝΑΣΤΟΣ

(Μπαίνει με την Κίτσα) Ύας και üαιρετίας, και όπως πάντα, καλά να πάνε τα δουλείας.

ΘΟΔΩΡΟΣ Καλός τον Νάστον. Γιατί έργησες;
(Ο Νάστος, κοιτάζοντας μία τον Θόδωρο και μία τον Πάντùο, προσπαθεί να δικαιολογηθεί. Η
Κίτσα δεν προσέχει τι λένε γιατί μιλάει με τη Θυμία. Ο Νάστος δείχνει να έχει αγωνία.)
ΝΑΣΤΟΣ

Κάτ’ δουλείας είχα και για τ’ ατό έργησα.

ΘΟΔΩΡΟΣ Έμαθα ας σον Πάντùον πως επήες σο Μουζτöρôκ’ .
ΝΑΣΤΟΣ

(Κοιτάζοντας άγρια τον Πάντùο και κουνώντας το κεφάλι του) Επήγα να τερώ κι αγοράζω έναν
γάιδαρον, άμα ‘κ’ εσυμφώνεσαμ’ σην τιμήν. Πολλά ακριβά εδίνεν ατο ο σαγαπής αθες.
Ατώρα ‘κ’ έν’ καιρός να λέμε αΐκα. Ας λέγω σε χρόνö πολλά, ο θεόν να δί’ σε την ύας, τ’ Αβράμ τα
καλά και τ’ Ισάκ τα δισάκια.
Να χαρίει σε τη μάνα σ’, την Θυμίαν και τη χρόν’ μετ’ έναν γότû’ αγούρ’.

ΘΟΔΩΡΟΣ Με την ýη μ’ ευχαριστώ σε (τον αγκαλιάζει) και καλά στέφανα.
(Ο Πάντùος όλο αυτό το διάστημα κάνει κρυφά νόημα στον Νάστο ότι δεν είπε τίποτα.)
ΝΑΣΤΟΣ

Να είσαι καλά, Θόδωρε.

ΘΟΔΩΡΟΣ Ντο εμορφίας είν ατά τ’ εσά οσήμερον, Νάστο; Πολλά αλλαγμένον ελέπω σε.
(Η Κίτσα καμαρώνει με τα όσα λέει ο Θόδωρος.)
ΝΑΣΤΟΣ

Ας έν’ καλά η Κίτσα. Πολλά ευτάει αποπίσ’ -ι-μ’.

ΘΟΔΩΡΟΣ Κουμπάρον εύρετε ;
ΝΑΣΤΟΣ

Όχι ακόμαν.

ΘΟΔΩΡΟΣ Αέτσ’ αν έν’ , και αν θέλετε, ‘ίνουμαι εγώ κουμπάρος.
ΚΙΤΣΑ

Θέλουμε θέλουμε.

ΝΑΣΤΟΣ

Πολλά, πολλά έμορφα. Ας πίνουμ’ ατώρα κ’ έναν ρακίν για την κουμπαροσύνöν. (Πίνουν και λένε
διάφορες ευχές) Κι ατώρα ας γουρεύουμ’ τον χορόν. Εσύ, Πολυχρόν’ , πιστεύω να εγόμωσες καλά
το πετσάμπαρο σ’.

ΠΟΛΥΧΡΟΝΗΣ

Εγόμωσα το, Θόδωρε, και καλά πα εγόμωσα το.

ΘΟΔΩΡΟΣ Κι ατώρα, αφού εγόμωσες ατο, τσαράφ’σον τη λύρα σ’.
(Ο Πολυχρονης παίζει και τραγουδάει. Όλοι χορεύουν και τραγουδούνε με τον Πολυχρονη.)
Ας τρώγουμε κι ας πίνομε
κ’ εμείς ας τραγωδούμε,
αβούτ’ ο κόσμος ψεύτικος

κ’ εμείς πάντα ‘κι ζούμε.
ΘΟΔΩΡΟΣ Για σύρον κ’ εσύ, Νάστο, έναν έμορφον τραγωδίαν.
ΝΑΣΤΟΣ

Οσήμερον, Θόδωρε, έρται με να ευτά(γ)ω τη κόσμονος τα παλαλά.

ΚΙΤΣΑ

Τούλα, τούλα κ’ έμορφα. Θα ευτάς όπως είπαμε.

ΝΑΣΤΟΣ

(Τραγουδάει)
Εμέν κ’ εσέν που θα χωρίζ’
ακόμαν ‘κ’ εγεννέθεν,
ώσνα εποίκα σε τ’ εμόν
το ýόπο μ’ ετελέθεν.
Τ’ εμά τ’ ομμάτö και τ’ εσά
έναν τέρεμαν έχ΄νε,
τ’ εμόν η κάρδö και τ’ εσόν
έναν τöρτόπον έχ’νε.

ΚΙΤΣΑ

Εγώ κανέναν τôρτ’ ‘κ’ έχω.

ΝΑΣΤΟΣ

‘Κ’ έεις εσύ κ’ έχω εγώ.
Τραντάφυλλον θα ‘φτάγω σε
σο üέρι μ’ θα κρατώ σε,
απέσ’ σην ýη μ’ θα έχω σε
και πόλλα θ’ αγαπώ σε.

ΘΟΔΩΡΟΣ Πολυχρόν’ , βάλεν κ’ έναν έμορφον τικ.

ΠΑΝΤÂΟΣ

Νάστο, ντο εγέντον; Γιάμ’ έφαες την λάχταν ας σην......

ΝΑΣΤΟΣ

Ράψον το στόμα σ’, αφορισμένε. ‘Κι τερείς την Κίτσεν πως εκαρκαλώσεν τ’ ομμάτö τ’ς και τερεί
αδακέσ’ άμον αλεπός;

ΠΑΝΤÂΟΣ

Ας πάει τερεί και στέκ’ . Πέει με ντο εγέντον και ξάι μη φογάσαι.

ΝΑΣΤΟΣ

Ράψον το ξερό σ’. Αν παίρ’ χαπάρ’ η Κίτσα εχάθα. Άλλο ΄κι γλιτώνω ας σο στόμαν ατ’ς και εφτά
ποτάμö ‘κι κατενίζ’νε με.

ΚΙΤΣΑ

(Αγριεμένα) Ντο λέτε εσείς ατουκά ;

ΝΑΣΤΟΣ

Εκάγα, Πάντùο. (Στην Κίτσα) Για τα χωράφö λέμε, Κίτσα, και για τον γάϊδαρον ντο θέλω ν’
αγοράζω και τα παράδας ντο έχω ‘κι κανείνταν. Λέγω να δί’ με δανεικά. Όντες αγοράζω γάϊδαρον

θα λαûκίζω σε σ’ όλö τα πανοΰρö. Εσύ θα κάθεσαι σον γάϊδαρον κ’ εγώ θα έρχουμαι απ’ οπίσ’ με τα
ποδάρö.
ΚΙΤΣΑ

Για τα χωράφö ντό λέτε;

ΝΑΣΤΟΣ

Αροψεκέσ’ είδα τον Πάντùον σο πεγάδ’ καικά...

ΚΙΤΣΑ

Σ’ όποιον πεγάδ’;

ΝΑΣΤΟΣ

(Στον Πάντùο) Πάντùο, έκαψες με. (Στη Κίτσα) Σο πεγάδ’ τη Γιάγκονος.

ΚΙΤΣΑ

Κ’ εκέσ’ εσύ ντο δουλείαν είüες;

ΝΑΣΤΟΣ

Επήγα με τον Πάντùον να τερούμ’ το λαζούδ’ν ατ’ έν’ για τσατσάλισμαν.

ΚΙΤΣΑ

Τσατσάλισμαν εσύ θελτς, αφορισμένε. (Κάθεται)

ΝΑΣΤΟΣ

Πάντùο, άλλο δεν μη λες, εχάθα.

ΠΑΝΤÂΟΣ

Ξαί μη φογάσαι. Ντο άγουρος είσαι εσύ;

ΝΑΣΤΟΣ

Πάντùο, θα παίρτς με ση γούλα σ’. Αν αγαπάς το θεό σ’ , άλλο μη λες τιδέν. ‘Κ’ ελέψ’ τη χοζανί’τον
αλεπόν πώς εκαρκάλωσεν τ’ ομμάτö τ’ς και τερεί αδακέσ’ ;

ΠΑΝΤÂΟΣ

Άμον μωρόν ευτάς εσύ ο παιδάς.

ΝΑΣΤΟΣ

Τέρεν ατεν πώς εüύτωσεν τ’ ωτία τ’ς.

ΠΑΝΤÂΟΣ

Εγώ θέλω να μαθάνω ντο εγέντον.

ΝΑΣΤΟΣ

Ποίσον υπομονήν. Έναν άλλο ημέραν θα λέγω σε ντο εγέντον.

ΠΑΝΤÂΟΣ

Χάθ’ ας σο κιφάλι μ’. Δέβα, δέβα σην νουûαλούς καικά.

ΝΑΣΤΟΣ

Το κρίμαν σην γούλα σ’. Αφού πιûίεις ατόσον πολλά, üύτωσον τα λαβάûö τ’ ωτία σ’ κι άκ’σον.
Καλά και ντο ‘κ’ εγέντον τιδέν. Ντο έν’ τη Κίτσας η γλώσσα, να μη ρούεις σο στόμαν τη
Σωτήρας. Εχάθες, Πάντùο, εχάθες.

ΚΙΤΣΑ

(Τινάζεται απότομα και ρωτάει) Ποίος έν’ ατέ η Σωτήρα; Πέει με αγλήγορα, αν ‘κ’ έν’ εχάθες.

ΠΑΝΤÂΟΣ

Κίτσα, ησύχασον, δεν ‘κ’ έν’ (Στους θεατές) Η αφορισμέντσα ας σην κάταν κι άλλο πολλά ακούει.

ΚΙΤΣΑ

Τίποτα, θα λέει με ποίος έν’ ατέ η Σωτήρα.

ΝΑΣΤΟΣ

Νέκουτûη, εντράπ’ , πού ευρίεσαι ;

ΚΙΤΣΑ

Εγώ αΐκα μαλλία ‘κι φυσώ. Να λες με ποίος έν’ ατέ η Σωτήρα. (Πιάνει το Νάστο από το γιακά και
τον τινάζει). Εσύ, εσύ αφορισμένε, κακάτûο, καλά εγροίκ’σα πως αβούτα τα ημέρας κάτ’ κρυφά
δουλείας εποίν’νες ας εμέν. Έχ’ , κι αν μαθάνω κάτ’ , θα ταρταγανίζω σε.

ΝΑΣΤΟΣ

Κίτσα, εντράπ’ , πού ευρίεσαι ; Εγώ ντο είπα σε όντες έφυγαμ’ ας σ’ οσπίτ’ ;

ΚΙΤΣΑ

Ας ευτά(γ)ω υπομονήν ώσνα πάμε σ’ οσπίτ’ κ’ εγώ μαθίζω σε.
(Η Κίτσα πάει και κάθεται λίγο πιο πέρα και ο Πάντùος πάει και κάθεται δίπλα της και της λέει...)

ΠΑΝΤÂΟΣ

Κίτσα, τον Νάστον ‘κ’ ελέπ’ ατον καλά.

ΚΙΤΣΑ

Δεν γουρζουλάν’ ‘κ’ έü’ . Τα δöβόλσυνöς ατ’ εγώ μαναχόν εγροικώ ατα. Θα φτουλίζ’ ατον άμον
κοσσάραν όντες πάμε σ’ οσπίτ’ .

ΕΛΕΓΚΩ

(Τραβάει το γιακά της και λέει χαμηλόφωνα στη Θυμία) Ο καημένον ο Ναστον πώς θα υποφέρ’
ατέν την παλάλαν ; (Δυνατά) Νύφε πουλί μ’ , τέρεν ντο θέλ’νε σα τραπέζö.

ΘΥΜΙΑ

Καλά, μάνα, καλά.

ΠΑΝΤÂΟΣ

Έλεες, Νάστο, και ‘κ’ επίστευα.

ΝΑΣΤΟΣ

Πάντùο, άλλο ‘κι γλιτώνω ας σο στόμαν ατ’ς. Θα τσιλγανίζ’ με. Μετ’ ατέν ζωή ‘κ’ ‘ίνεται.

ΠΑΝΤÂΟΣ

Η Θυμία πα νυφάδ’ έν’. Στόμαν έü’ και λαλίαν ‘κ’ έü’.

ΝΑΣΤΟΣ

Η Νάστα πώς έν’; Για τ’ εκείνεν δεν ‘κι λες.

ΠΑΝΤÂΟΣ

Α α, Νάστο, η Νάστα έλλαξεν. Να εξέρτς μαναχόν ντο καλά πάμε ατώρα σην στράταν.

ΝΑΣΤΟΣ

Εγώ ντο θα ευτά(γ)ω μετ’ ατέν την παλάλαν; Άσπρον ημέραν ‘κι θα ελέπω. Θα μαυρύν’ τα τûικάρö μ’.

ΠΑΝΤÂΟΣ

Άκ’σον ντο θα λέγω σε, Νάστο.

ΝΑΣΤΟΣ

Άκούω, πέει.

ΠΑΝΤÂΟΣ

Ατώρα που θα πάτε σ’ οσπίτ’, αν λέει σε κάτ’, ποίσον τον παλαλόν. Έπαρ’ έναν κοπάλ’, χοβλôεψον
απάν’ ατ’ς, ντως λάχτας τα πόρτας, τα τραπέζö και τσάκωσον ένα δύο σαγάνö. Έβγαλλ’ κ’ έναν
άγρεν λαλίαν, να τρομάεις ατεν. Επεκεί πέει ατεν, αν ‘κι κοντύντς τη γλώσσα σ’, θα κοντύν’ ατο εγώ.

ΝΑΣΤΟΣ

Ατό καλά είπες ατο, Πάντùο. Αέτσ’, όπως είπες, θα ευτά(γ)ω.

ΠΑΝΤÂΟΣ

Άλλο μη στεναχωρεύκεσαι και τρως την ýη σ’.

ΝΑΣΤΟΣ

Θα σ΄κούμαι άν’ και θα κρούγω κα. Θα ταρταγανίζ’ ατεν. Θα ευτάγ’ ατεν να ελέπ’με και να τρομάζ’.

ΠΑΝΤÂΟΣ

Αέτσ’ θέλω σε, Νάστο. Ντως και δέβα.

ΝΑΣΤΟΣ

Πάντùο, εσύ πα αέτσ’ εποίκες;

ΠΑΝΤÂΟΣ

Αέτσ’ εποίκα.

ΝΑΣΤΟΣ

(Δείχνει να ζαλίζεται) Πάντùο, ‘κ’ είμαι καλά.

ΠΑΝΤÂΟΣ

Νάστο, ντο έεις; Ντο έπαθες; Κρυφός ψύχος επίασε σε;

ΝΑΣΤΟΣ

Θα σπάν’ το κιφάλι μ’.

ΠΑΝΤÂΟΣ

Ντο έπαθες σίτö έστεκες;

ΝΑΣΤΟΣ

Σκοτεινεύ’νε τ’ ομμάτö μ’ κι ο νους -ι-μ’ δöβαίν’. Τ’ αχούλö μ’ πάνε κ’ έρταν, άλλο ‘κ’ επορώ.
Πού έν’ η Κίτσα να παίρ’ με και πάει σ’ οσπίτ’.

ΘΟΔΩΡΟΣ Εγώ, φαίνεται, ομματίασα τον. Ομμάτ’ θα έü’.
ΕΛΕΓΚΩ

Ας γητεύουμ’ ατον.

ΚΙΤΣΑ

Αφήστ’ öτον, δεν ‘κ’ έü’. Εγώ εξέρω τ’ αλεπέûö τ’.

ΠΑΝΤÂΟΣ

Νέκουτûη, ντο λες; ‘Κ’ ελέπς ατον πώς εγέντον άμον κερίν;

ΚΙΤΣΑ

Εσέν κανείς ‘κ’ εκαλάτûεψεν.

ΕΛΕΓΚΩ

Θύμια, φέρον ολίγον άλας (Η Θυμία επιστρέφει με λίγο αλάτι). Ποίος έν’ πρωτικάρ’ ;

ΠΑΝΤÂΟΣ

Θεία Ελέγκω, εγώ.

ΕΛΕΓΚΩ

Έπαρ' αβούτο τ’ άλας και τολάνεψον ατο σο κιφάλ’ν ατ’ τρία φοράς και δος μ’

ατο.

(Ο Πάντùος κάνει ό,τι του είπε η θεία Ελέγκω. Εκείνη μετά ανακατεύει το αλάτι στο χέρι της και

λέει ψιθυριστά, -χωρίς να ακούνε οι θεατές παρά μόνο τους ψίθυρους- λόγια για ξεμάτιασμα, αμέσως
μετά αρχίζει να χασμουριέται. Αρχίζουν να χασμουριούνται και όλοι οι παρευρισκόμενοι. Η
Ελέγκω σκουπίζει τα μάτια της σαν να είχε δακρύσει.)
ΕΛΕΓΚΩ

Ομμάτ’ έü’ ο Νάστον, τρανόν ομμάτ’.

ΚΙΤΣΑ

Ατόν πα τον Πάτûακον ποίος θα ομματίαζεν ατόν;

ΘΟΔΩΡΟΣ Εγώ ομματίασα τον όντες εσέβεν απέσ’.
ΠΑΝΤÂΟΣ

Πώς είσαι ατώρα, Νάστο;

ΝΑΣΤΟΣ

Άμον καλά. Έφυεν από πάν -ι-μ’ έναν τρανόν βάρος.

ΘΟΔΩΡΟΣ Αρ’ δόξα σοι ο θεός. Ας εγένουσ’νε καλά, αν ‘κ’ έν’ θα εχάλανες όλεν το κέφ’ν εμουν.
ΝΑΣΤΟΣ

Εγώ πα, Θόδωρε, πολλά εστεναχωρεύτα.

ΘΟΔΩΡΟΣ ‘Κι πειράζ’ , αΐκα πα ‘ίνταν. Περαστικά μαναχόν ας είναι.
ΠΑΝΤÂΟΣ

Ας έν’ καλά η θεία Ελέγκω που εγήτεψε σε κ΄εγένουσ’νε καλά.

ΝΑΣΤΟΣ

Να είσαι καλά, θεία Ελέγκω. Ο θεόν να δί’ σε χρόνö.

ΕΛΕΓΚΩ

Ευχαριστώ σε, πουλί μ’ Νάστο.

ΘΟΔΩΡΟΣ Κι ατώρα ας πίνουμ’ απ’ έναν ρακόπον και σ’κούμες ξαν σον χορόν.
ΕΛΕΓΚΩ

Μη πιντς πολλά, ρίζα μ’ Θόδωρε.

ΘΟΔΩΡΟΣ Μάνα, ατόσον (δείχνει το ποτήρι) όσον το πατεί η κάτα.
ΕΛΕΓΚΩ

Καλά, όπως αγαπάς.

ΘΟΔΩΡΟΣ Κι ατώρα, Πολυχρόν’ , παίξον έναν τάû’ .
(Σηκώνονται να χορέψουν ο Θόδωρος με τη Θυμία και ο Πάντùος με τη Νάστα.)
ΝΑΣΤΟΣ

Κίτσα, σούκ’ ας χορεύουμ’ κ’ εμείς.

ΚΙΤΣΑ

Εσύ κάθκα κα. Καλά κάθεσαι ατουκά. Εγώ θα χορεύω με τον Γοργόρ’.

ΝΑΣΤΟΣ

Καλά, Κίτσα, με τον Γοργόρ’ χόρεψον, ‘κι θα χαλάνω την καρδία σ’. Εγώ θα ευτά(γ)ω σε χαβάσ’.

ΚΙΤΣΑ

Εσύ ποίσον χαβάσ’.

ΝΑΣΤΟΣ

(Μόλις τελειώνει ο χορός) Πολυχρόν’ , βάλεν έναν καζάûκαν, θα χορεύω με την Κλωνάραν.
(Χτυπούν όλοι παλαμάκια, η Κίτσα εκνευρίζεται και ενώ ο Νάστος και η Κλωνάρα χορεύουν, φεύγει
επιδεικτικά πιστεύοντας ότι ο Νάστος θα την ακολουθήσει αμέσως, πράγμα το οποίο δεν γίνεται.
Την ώρα που η Κίτσα βγαίνει από τη σκηνή, μπαίνουν η Συμέλα με τη Σωτήρα, δίνοντας τις
κατάλληλες ευχές.)

ΣΥΜΕΛΑ

(Με τρόπο) Σωτήρα, ακείνος που χορεύ’ ‘κ’ έν’ εκείνος που έρθεν σο ψαλάφεμαν;

ΣΩΤΗΡΑ

Εκείνος έν’ , μάνα.

ΣΥΜΕΛΑ

Ντ’ έμορφος παιδάς έν’. Πώς εχάσαμ’ ατον. Εθαρείς ξάι ‘κι ομôζ’ εκείνον το περιûάν που έρθεν σ’
οσπίτ’ν εμουν.

ΚΙΤΣΑ

(Όταν είδε ότι ο Νάστος δεν την ακολουθήσε επιστρέφει φουρτουνιασμένη). Εσύ, γιατί ‘κ’ έρθες απ’
οπίσ’ -ι-μ’ όντες έφυγα;

ΝΑΣΤΟΣ

‘Κι είδα σε, Κίτσα, ‘κι είδα σε.

ΚΙΤΣΑ

Πού είüες τ’ ομμάτö σ’, αφορισμένε ζουρναΐλ’;

ΝΑΣΤΟΣ

Σο χορόν, Κίτσα. Και ντ’ έμορφα εχόρευα με την Κλωνάραν.

ΚΙΤΣΑ

Έλα αγλήγορα απ’ οπίσ’ -ι-μ’.

ΝΑΣΤΟΣ

Κάθκα ας χορεύω και μετ’ εσέν έναν χορόν κ’ επεκεί.

ΚΙΤΣΑ

(Πολύ αγριεμένα) Έλα είπα σε.

ΝΑΣΤΟΣ

Αν θελτς να πας, δέβα. Κανείς ‘κι κρατεί σε.
(Η Κίτσα τον πιάνει από το μανίκι του σακακιού και τον τραβάει. Ο Νάστος αντιδρά και φωνάζει...)

ΝΑΣΤΟΣ

Παίδια, γουρταρέψ’τε με.

ΚΙΤΣΑ

Κόψον τη λαλία σ’ , αν ‘κ’ έν’ θα ûαχτουπανίζω σε.

ΝΑΣΤΟΣ

Παιδία, γουρταρέψ’τε με.

ΚΙΤΣΑ

Τσούρα το είπα και πολλά μη βαρκίεις.

ΠΑΝΤÂΟΣ

Κίτσα, ντο έπαθες;

ΚΙΤΣΑ

Ση γούλα σ’ ‘κ’ έρουξεν και σ’ εμέτερα τα οικογενειακά πολλά μη ταράεσαι.
(Εκείνη τη στιγμή ο Νάστος με τρόπο ξεφεύγει βγαίνοντας από το σακάκι του που μένει στα χέρια
της Κίτσας. Πηγαίνει κοντά στον Πάντùο και λέει...)

ΝΑΣΤΟΣ

Πάντùο, μη χαντς άδικα τα λόγια σ’. Με την Κίτσαν πάû’ ‘κι ‘ίνεται.

ΚΙΤΣΑ

Νέπαι αφορισμένε, ντο είπες;

ΝΑΣΤΟΣ

Πάντùο, η γλώσσα τη Κίτσας τρανόν έν’ κι άμον πιρρίφτε σο στόμα ατ’ς ‘κ’ εχωρεί.
(Η Κίτσα γίνεται εκτός εαυτού και λέει ό,τι έρχεται στο στόμα της. Οι υπόλοιποι την
αποδοκιμάζουν με διάφορους μορφασμούς ή διακριτικές χειρονομίες.)

ΚΙΤΣΑ

Ξεροκέφαλε, λοπούτ’ , ντο είπες;

ΝΑΣΤΟΣ

Κίτσα, να σ’χωράς με, επέφυε με. Επευκαιρώθα και είπα ‘το.

ΚΙΤΣΑ

Εγώ φέγω. Εσύ αν θελτς μ’ έρüεσαι, ‘κι πιûίζω σε και ‘κι θα παρακαλώ σε. (Φεύγει)

ΝΑΣΤΟΣ

Θα έρχουμαι, ûουμπούλα μ’, θα έρχουμαι. Ντο θα ευτά(γ)ω και ‘κι θα έρχουμαι. Εγώ χωρίς
εσέν ‘κι ‘ίνουμαι, χωρίς εσέν ‘κ’ ευτά(γ)ω ( Φεύγοντας βλέπει στο βάθος τη Συμέλα με τη

Σωτήρα) Εκείνε η Σωτήρα άτùαπαν ντο ευτάει (Μάνα και κόρη αλληλοκοιτάζονται)
ΣΩΤΗΡΑ

(Με τρόπο, στο αυτί της Συμέλας) Μάνα, είδες τίναν ερέχτες;

ΣΥΜΕΛΑ

Νέκουτûη, κόψον τη λαλίας. ‘Κι πρέπ’ να μαθάν’νε ντο εγέντον.

ΕΛΕΓΚΩ

Ατείν’ ντο πράμαν θάμαν έιν’ ;

ΘΟΔΩΡΟΣ Χάσον ατ’ς. Εύραν τ’ έναν τ’ άλλο. Εκυλίεν η τöντùαρη κ’ εύρεν το γαπάχ’.
ΝΑΣΤΟΣ

(Ξαναμπαίνει ξαφνικά ) Πάντùο, θα ευτά(γ)ω όπως είπες. Το χατίρι σ’ ‘κι θα χαλάνω. Θα
ταρταγανίζ’ ατεν. Κ’ εσύ κουμπάρε (απευθύνεται στο Θόδωρο) γάλö γάλö να
ετοιμάεσαι για τη χαράν. (Φεύγει)

ΘΟΔΩΡΟΣ Εγώ πώς εδώκα το λόγο μ’ , επουûμάνεψα.
ΠΑΝΤÂΟΣ

Σ’ αΐκ’ σαν παλάλαν απάν’ θα ρούεις, να μη ελέπ’ς ‘ασπρον ημέραν. Τον καημένον τον Νάστον,
πολλά πονώ ατον. Εκείνε η κατακέφαλος ‘κ’ έτον για τον Νάστον.

ΘΟΔΩΡΟΣ Χάσον ατεν την ζουρτöλίαν.
ΠΑΝΤÂΟΣ

(Στους θεατές) Σο Μουζτöρôκ’ πα δεν ‘κ’ εγέντον.
(Η Συμέλα και η Σωτήρα με τρόπο δείχνουν να αλλάζουν χρώμα.)

ΓΟΡΓΟΡΤΣ Την τούρνöνöν εφογώθεν ατεν τ’ ομμάτι μ’.
ΕΛΕΓΚΩ

Κ’ εκείνος η γαρίτσα που ‘κ’ επορεί να ευτάει ατεν τöρπιάν; Άγουρον τεϊ θα λογαρôζ’ ατον;
(Ειρωνικά) Θα έρχουμαι ûουμπούλα μ’, θα έρχουμαι. Χωρίς εσέν ‘κι ‘ίνουμαι, χωρίς εσέν
‘κι ευτά(γ)ω.

ΓΟΡΓΟΡΤΣ Ανάθεμα τον, τον άναλον, όπως θέλ’ γυρωκλώθ’ öτον. Εγώ έπρεπεν να έμ’νε σην οδήν ατ’ και να
εποίν’να τεν κ’ εχόρευεν απάν’ σο ταψίν.
ΘΟΔΟΡΩΣ Η αφορισμέντσα εχάλασεν όλεν το κέφ’ν εμουν.
ΠΑΝΤÂΟΣ

‘Κι πειράζ’, Θόδωρε, καλά επεράσαμ’. Εποίκαμ’ και ολίγον σεΐρ’ .

ΓΟΡΓΟΡΤΣ Σεΐρ’ πα εποίκαμε και καλά πα επέρασαμ’ και η ώρα πα επέρασεν. Ατώρα ας πάμε δöβαίνουμ’ πλαν
και τη χρόν’ κι άλλο καλλίων, άμα χωρίς τον Νάστον και την ûουμπούλαν ατ’.
Δίνουν τις τελευταίες ευχές, καληνυχτίζουν και φεύγουν


