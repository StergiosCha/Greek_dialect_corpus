Το γάλα τ’ εβύζαξα
Το γάλα τ’ εβύζαξα έτον τυραννιγμένον
μίαν άμουν το μελ’ γλυκύ,
και μίαν πικραμένον.
Ας σ’ εγεννέθα ξαν καικά ακού’ ατ’ς να λαχουσεύ’νε,
τα μέρα ντ’ εγεννέθαν,
να κλαίγνε, γουνουσεύ’νε.
Είχες τα χίλα τα καλά τι κάρδας-ι-μ’ πατρίδα
τ’ εσόν τα εμορφάδας ξαν
σον κόσμον άλλον ’κί είδα.
Τ’ αραθυμίας σ’ ομμάτα ’τουν αίθινα τουρλαγκεύ’νε,
τα έμορφα και τ’ άσκεμα,
σα ψήα ’τούν ταλασεύ’νε.
Σ’ ομμάτα μ’ απάν καικά στέκ’νε έμορφα γουρεμένα.
Σ’ ομμάτα ’τουν απάν καικά,
σπιτόπα έν’, ασπαλιμένα.
Εσάσεψα.
Εσάσεψα, επαλάλωσα εχάσ’ ατο τ’ αχούλι μ’,
τη μάνα μ’ πα ξάϊ κ’ άκουγα π’ εκούιζε
μερ’ είσαι γιάβρου μ’, πούλι μ’!
Μάνα, ο έμορφος παιδάς θα σύρ’ και πέρ’ το ψόπο μ’,
ετέρεσε με απάν καικά,
και έκαψεν το καρδόπο μ’!
Εκλώστα να μη ελέπ’ ατόν κ’ ετάλεψε το χερόπο μ’,
εκλύστε και εφίλεσε
την άκραν, το μαγλόπο μ’.
Έμορφος είσαι παλικάρ’, έμορφος άμουν ο ήλον,
για το φιλί ντ’ εδέκες με,
θα δίγω σε έναν μήλον.
Έμορφος είμαι εγώ πα τη κυρού μ’ χαταλόπον,
φίλ’ με άλλον μίαν κιάν,
και δίγω σε μελόπον.
Τα μήλα σ’ κ’ αρέζ’νε με, κι θέλω το μελόπο σ’.
Ασό φιστάνι σ’ αφκά καικά δώσ’ με το συφτιλόπο σ’
να σύρω, σύρω ούς να τελών και ελέπω το στεθόπο σ’.
Έλα ας κοίμες γιαν’ γιάνα
Γάλα γάλα γάλα γάλα
κορ’ με τα πολλά τα κάλα
αποψ’ θα παίρω σε εγκάλα
Τα χειλόπα σ’ άμουν κεράσα
αν θέλ’τ’ς κοίμες ράχα ραχα
τιδέν κ’ εφτάγω μη φογάσαι.
Κορ’ με τα πολλά τα κάλα
αν θελ’ τ’ς κούπα να κοιμάσαι
φτάγω τα ζαντά μ’ και χάσε.
Κορτσόπο μ’ τάνα τάνα,
έλα ας κοίμες γιάν’ γιάνα
βούτερον κρούμε σην γαβάνα.
Κορ’ με τα πολλά τα κάλα σ’ έπαρ’ με σην εγκάλα σ’
ζαρουδάζω τα μεσόπα σ’
και χουλένω τα ραχόπα σ’
Γάλα γάλα γάλα γάλα
κορ’ με τα πολλά τα κάλα
αποψ’ θα παίρω σε εγκάλα
Η χαμονή σ’
Άφωτος στέκ’ ο ουρανόν
μαυροσκοτεινασμένος
μαύρο χαμπέρ’ έρθε ας σ’ αρνί μ’
κι επέμνα ση γην ξένος
Η ψη μ’ νε κλαίει, νε πονά
η κάρδα μ’ εέντον χόνα
ο πρωτιζ΄νόν , ο καλογιό μ’
κείται απές σο χώμαν
Καπάν η κάρδα μ’ εέντονε
η ζήση μ’ τουρουλεύτεν
απόθαμα η χαμονή σ’
κι ατώρα η ψη μ’ γρουλεύτεν
Τον πρόσωπο σης μνέσκουμαι
μονάζω σε τα νύχτας
άνασμαν και τεμόν νηγήν
ρίζα μ’, κλαδί μ’, πατρίδα μ’
Υιέ μ’
Υιέ μ’, τσικάρι μ’, πούλοπο μ’
τεμόν τη κάρδας ένα
ετζάμμωσαν τα’ ομμάτοπα σ’
κι άλλο ΄κ΄ ελέπνε εμένα
Εσύ τεμόν το γιατρικό
π΄ ελάρωνε τα ψήα μ’
εγέντονε η χαμονή σ’
τσιλίδιν σην καρδία μ’
Όθεν κεκά κείσε αρνί μ’
τ’ άσπρα τα μαλλία μ’
χουλέν, γεργάν θα εφτάγατα
να σκέπαζνε τα ψήα σ’
Τα παγωμένα χείλοπα σ’
φιλώ εγώ αρνόπο μ’
μεταλαβή κι αντίδωρον
σο μαύρον το καρδόπο μ’
Ήντιναν, Ήλε μ’, ερωτώ κανείς ’κι φανερώνει
’ς σα ποία στράτας ουρανού, νουνιγματί’ στερέας,
να πάω και να ησυχάζ’ η ýή μ’ το πονεμένον.
Ήλε μ! Ναι, Ήλε μ’! Έμορφον πρόσωπον χαρεμένον,
τον τόπον δείξον τη χαράς και τη παρηγορίας!
Θέλω τ’ ομμάτö μ’ να τερούν ορμάνια φυλλωμένα,
τη Παναγίας το ποτάμ’, τα περαγκιαν αλάτö
κι ας σα τρεχούμενα νερά να πίνω και λαρούμαι.
Τη ξενιτôς ερρώστεσεν εμέν αροθυμία.
Και-ν οξυπόλ’τοςνα πατώ ’ς σ’ άθö και το χορτάριν
και ν’ ευωδôζουν άνοιξην. Χαρά Θεού ο κόσμον!
Να πάω και να κάθουμαι ’ς έναν εβόραν τόπον
κ’ εκεί ν’ αποστοχάσκουμαι και-ν ασ’ ση χωρισίας
τα θλίβερα παράπονα ντο ’κ’ έχ’νε γιατρικόν-ι-ν.
Αχ, Ήλε μ’! Με το σπλάχνικον καρδίαν εσύ πε με
τη στράταν και τ’ αληθινόν, άναυα γης φαρμάκια
κι όθεν αναροθύματα και δίχα πόνον ζούνε …
Άλλ’ με τον κόσμον üαίρουνταν κ’ εγώ με το τραγώδιν.
Έν’ ουρανόν παράκλητος, τ’ εξίαστρον ο κύρη μ’,
αδέλφö και καλάδελφö τ’ άστρα πιδεβασέας
κι όσα νοΐζω πέραν νου, κρυφόν χαρά ’ς σο ýόπο μ’!
Άμον το θυμούμαι το χωρίο μ’ τον τόπον ντο εγεννέθα
νουνίζω και αροθυμώ η καρδία μ’ σκουντουλίζ’
απέσ’ ’ς σα τûιτûάκια’θε-ν-ευρίουμαι
η ýη μ’ χορεύ’ ας σην αροθυμίαν
σίτö ακούω τα ποντιακά τρα(γ)ωδίας
τα ποδάρö μ’ ’κι κρατίουνταν σύρκουνταν ’ς σην χοροντίαν
χορεύω και τρα(γ)ωδώ απέσ’-ι-μ’ τα ρίζας-ι-μ’ κουΐζ’νε
άμον το πουλίν πετώ ’ς σ’ ουρανί’ τα στράτας λάσκουμαι.
Θεέ μ’ να ποδεδίζω σε, θερμοπαρακαλώ σε,
τον εφτωχόν τη θεού, τον άσωτον γης
και ουρανού,
γουρμπάντς τ’ εμόν τον Λάλαν.
Πάντα καλά να έüεις ατον,
να δί’ς ατον πολλά καλά και ας ατά
το ’κ’ έü’,
ακόμαν κι άλλο πολλά.
Καιρόν είχα ν’ ελέπ’ ατον
και όντες είδα ’τον εχάρα.
Ξένοι επέμ’ναμ’ σην ζωήν,
Λάλα, με τον Κωτίτûον.
Άκλερος είσαι απάν’ σην γην
άμον τον γέρον Τίτûον.
Έρται και στέκ’, εκόντυνεν,
ντο πορπατούμ’ την στράταν,
τ’ ωμία ατώρα ετûόκεψαν,
εβάρυναν τα ποδάρö,
έρθεν το σέλ’ επέρε μας
κ’ επάτεσαμ’ την κάταν.
Ντ’ εγάπανες ενέσπαλες,
ντ’ επόνεσες εχάθεν,
ο ουρανόν ελίβωσεν
κι ο ήλον τ’ εσόν ’κ’ εφάνθεν.
Ακόμαν το κατσί σ’ γελά
κι ατόσα φαρμάκια έπες,
σον κόσμον ευτάς πολλά καλά
κ’ έναν σ’ εσέν ’κ’ εδέκες.
Ξένος έρθες, ξένος θα φεύ’ς,
κανείνας ’κι πονεί σε,
εμέν πα αέτς’ εφέκανε,
άμαν εσύ τ’ εμόν είσαι.
Κώστης, έπεϊ γέρος, εγροίκα ασ’ σο Πεπερέκ έφυεν 18 χρονιζνός, κάθεται σο πλαστικόν την καρέκλαν, απέσ’ σην αυλαγούν
τ’ οσπιτί’ τη θυγατερός ατ’. Τûίνκις τ’ ατεινού τ’
οσπίτ’ ισιζλöεύτεν ασ’ ατότε που έφυγαν όλö (5) τα
παιδία τ’ κι επήγαν το καθέναν σ’ εκεινεθί’ τ’ οσπίτ’.
Η γαρή ατ’, ζατί, έν’ πολλά χρόνö αποθαμέντσα.
Εκουπίεν έμπρö τ’ και τ’ αγκώνας ατ’ τûοκεύ’νε
σα γόνατα με το κιφάλ’ ανάμεσα σα δύο τα üέρα τ’.
Νουνίζ’ ατά ντο νουνίζ’νε οι γεροντάδες: πώς έτον
και μέρ’ εκατάντεσεν! Ατός που τιδέν ’κ’ ελογαρίαζεν, νö δουλείαν, νö κρυάδας, νö ζέστöς και ατώρα
κοντοφώης και περήφανος σ’ ωτία, απραöμένος να
εκατήβεν σην αρχάν τη θυγατερός ατ’ και τη γαμπρού. Κι άλλα, κι άλλα ντο ’κι τελείνταν.
Αναμέν’ να κουΐζ’ν’ ατον να πάει απέσ’ τρώει και αναπάεται. Η στράτα πα ασ’ σο
καφενείον ούσαμ’ αδά έν’ κάμποσον και νεγκάζ’ τον άνθρωπον.
Πολλά ’κι δöβαίν’ τ’ ανάμεσα κι είνας άλλος, ο γείτονας, εσχόλασεν ασ’ σο καφενείον και επήρεν την στράταν καûανιχτά, για τ’ εκεινού τ’ οσπίτ’, το έν’ κι άλλο πλάν’
καικά. Έν’ ο Γιάννες τη Καμέλ’. Πουγαλεμένος και σαγαψούης. Σίτö πορπταεί,
νουνίζ’ κι ατός, γογγύζ’ και ûοûονίζ’. Η ανάσμα τ’ πα ûυρίζ’ άμον μαχάν και σο χωματένøν την στράταν ’κ’ ελέψ’ ποδέας ανθρωπί’, μανάχον δύο τûουζούö ντ’ ευτάνε
τα παπούτûö, γιατί τα ποδάρö τ’ ’κ’ επορούν να ατλαεύ’νε, άντûα τûουρκανίγουν,
άμον τα ποδάρö τη τοσπαγά απάν’ σο χώμαν. Ολίγα ’κ’ έσυρεν σα ραüία και σα
ξένα πόρτας, τάχ’ ση Ρουμανίαν κι αλλού.
Βάλ’ τα δυνατά τ’ να εφτάν’ ούσ’ τον Κώστην και εκαικά να παίρ’ έναν σουλούχ’
και με την μαχανάν να γονουûεύ’ εναξά με τον πατριώτην ατ’ ασ’ σο Πεπερέκ. Ατόσα χρόνö εκράτεσεν ατ’ς μακρά εκείνο η κατάσταση … Ατώρα, τα χρόνö έρθαν κι
εστάμπωσαν και αγληγορούν να ιστορίζ’νε ο καθείς τα βάσανα τ’.
Ο Γιάννες έρθεν και ετööτουρεύτεν σα τέλö τ’ αυλαγούς και εκράτεσεν ατα, γιαμ’
ρούζ. Άμα ο Κώστης επεκέσ’ ’κ’ έρται. Κουπιχτά νουνίζ’ τ’ εκεινού. Σ’ ατόν δöβαίν’ το
νάζ’ τη Γιάννε, να αραεύ’ παρηγορίαν. Τα τûαχάλö τα παιδία ’κ’ ευτάν’
ατον χάζ’. Ούντες αρχινά να λέει τα ιστορίας και τα παράπονα τ’, απ’
είνας είνας σαουûεύνε.
−Έικιτι Κώστη, εγέρασαμ’. Τα ποδάρö μουν πα ’κι ακούνε μας!
Ο Κώστης άμον κάτ’ έκ’σεν. Σ’κών’ το κιφάλ’ και ελέπ’ την ιûκιάν
τη Γιάννε σα τέλö καικά. Τιδέν ’κι λέει, μανάχον τερεί. Δöβαί’νε τ’
ανάμεσα ολίγα λεφτά και ξάν’ ο Γιάννες:
−Κώστη, εγέρασαμ’, θα αποθάνομ’.
Ο Κώστης τιδέν ’κι λέει. Τερεί μανάχον. Ο Γιάννες ζέχκεται και τρανύν’ την
λαλίαν ατ’ και ανάμεσα φέει ατον εναξά βεüίον.
−Κώστη, ’κι ακούς; Εγέρασαμ’ λέγω, θα απαοθάνομε.
Ο Κώστης π’ ακούει μανάχον ατά ντο θέλ’, έκ’σεν για τον «θάνατον» κι εγροίξεν
ντο κιονôζ’ κι ατόν ο Γιάννες. Άμον ερετίεν και χολöσμένα λέει ατον:
−Χα, θέλτς να αποθάντς; Απόθανον! Εμέν’ ντο ταράεις;
Έταν δύο αδέλφö, εζήνανε εντάμαν. Ο εις εποίν’νεν εμπόριον, εγόραζεν κ’ επούλ’νεν πουρτία. Άλλος έμενεν σ’ οσπίτ’ κ’ εποίν’νεν τ’ οσπιτί’ τα δουλείας, ρöντùιπöρλούχ’ και τ’ έναν και τ’ άλλο. Μίαν δύο ο
ρöντùιπôρτς λέει τον αδελφόν ατ’: «Εσύ πας λάûκεσαι σην πολιτείαν κ’
έρüεσαι, κ’ εγώ τυρöννίουμαι σα χωράφö … Έλα ας αλλάζομε … Εγώ
ας πάγω σην πολιτείαν κ’ εσύ κάθ’κα σ’ οσπίτ’».
Αδελφός ατ’ εδέχτεν κ’ έλλαξεν την δουλείαν. Ο ρöντùιπôρτς επήεν σην
πολιτείαν, εγόρασεν το ’α ’γόραζεν κ’ επεκεί επήεν σο μαερείον να τρώει. Έφαεν κ’
επλέρωσεν πέντε φράγκα. Επεκεί επήεν σην ποδαρώναν. Αστ’ εξέβεν, εψαλέφεσεν ατον
δέκα φράγκα. Ατόν εκακοφάνθεν ατον. Αστ’ έρθεν σο χωρίον, λέει τον αδελφόν ατ’:
«Εγώ άλλο ’κι πάω σην πολιτείαν …». Ερωτά ’τον αδελφός ατ’, «γιάτι ’κι θέλτς να πας;»
Λέει εκείνος: «Νέπε, εδέκα πέντε φράγκα και έφαγα και για το üεσίον εδέκα δέκα. Ατό
δουλείαν έν’;»
Σα παλαία τα χρόνια έσανε κάποιοι άνθρωποι π’ έλεγανε
πολλά ψέματα. (λάφια). Ίνας απ’ ατινούς π’ έζηνε σο χωρίον ατ
εκατέβε σην πόλ. Εκεί έβρε ετσιάτεψε ίναν άλονα χωρέτε πι είσε
πολλά χρόνια σην ξενιτεία και δεν χαπάρ κίσε ασ’ ον τόπονατ. Εσούμωσε και ερωτάτον ντο ίνετε ντο εφτάνε σο χωρίο νατ σην
Μακεδονία. Ο Κώστης εθυμούτουνε πως ο Παύλες έτουνε λαφτσής πολλά ψέματα έλεγεν, αμά εθέλνε να μαθάν για τα γονεϊκάτ αν ζουν αν επέθαναν.
- Καλώς το Παύλε, έλα κάθκα να ερωτώσε για το χωρίο και τ’
ανθρώπς ντο έχουμε.
Ο Παύλες επήρε σοβαρό ύφος και λέει:
- Δώμε ένα τσιγάρο και ν’ αρχινώ, αμά από πού ν’ αρχινώ.
Κώστη, πολλά εγέντανε άστο έφυες, ασό χωρίο.
Ο Κώστης ενούνισε ας αρχινά ασά χαϊβάνια ασά ζα.
- Παύλε ο Κίριμ είσε ένα σκύλο πολλά έμορφο και αρσούζικο
κυνηγόσκυλο έτουνε ζει μη;
Ο Παύλες:
- Εκείνο το άχαρο ανάσπαλονατο. Ο Κύρης επήε σο κυνήϊ.
Είδε το ταουσιάνο εσημάδεψεν αμά ελάγγεψε ο σκύλο εμπροστάτ, αέτς πα εχτύπεσε τον σκύλο.
Ο Κώστης:
- Εϊ τ’ άχαρο. Είχαμε ένα ψαρή άλογο ακόμα δουλεύ μη;
Πάυλες:
- Μη αραεύεισατό. Ίναν ημέρα επήε με το κάρο σο ρασί να
κουβαλεί πέτρας. Ένα τουβαρίκα θα έχτιζε σην αυλέα. Σο γυρισμό φορτωμένο σο σεμέρ τα πέτρας εγλίαξε και ερούξε σον κρεμό και εσκοτώθε.
Ο Κώστης ο άχαρο άλλο ντο να ρωτά λέει:
-Παύλε ο Κύριμ ντο εφτάει, είσε άσκεμο αρρώστια, πως εν
σην υγείατ.
Παύλες:
- Α κέμαθεσατο. Πώς να λέγατο να μη στεναχωρεύκεσαι. Έναν νύχτα επίασενατονα ο ψύχο και επόνενε δυνατά ση ράσιατ.
Εξέρεις σο χωρίο Γιατρό κέχουμε. Ετοπαλεύτανε οι γειτόν’ εκόσεψανε ένα αλογόκαρο και εχπάστανε να πάνε σο Γιατρό. Ο άχαρο ο πατέρας ασό ψύχο και ασόν πόνο κι άντεξε, εξέβεν η ψύατ σο δρόμο. Ο Θεός να σχωράτον καλός άνθρωπος έτουνε.
Κώστης:
- Η μάναμ, η καυμένησα πως έσκωσε αΐκο κάμα… ντο έχασε
τον κύριμ.
Παύλες:
- Δώμε ένα τσιγάρο κιάλο. Η μάνας πολλά έκλαψε τον πατέρας. Έλεγεν η ζαβαλίσα. Αχ έναν παιδί είχα τον Κώστη, εσένα. Εκείνος πα σην ξενιτεία επέμνε, ντο να ίνουμε μονασιέσα. Ποίσο
υπομονή Κώστη το χαπέρ ντο να λέγωσε αφού ρωτάσμε. Ασά
πολλά αχ και βαχ εκείνε πα επέθανε, και πόρεσε να ζει. Η γειτόνισσα η Σιονούκα έβρενατεν σα δύο μέρας απάν πεθαμένησα
σο κρεβάτ. Όλο το χωρίο εμαζεύτε, επείκανε έρανο, εμάζεψανε
παράδες και έθαψανατενα σα σαράντα ημέρας απάν, γιαν γιανά σου πατέρας σο ταφή. Πολλά αγαπημένο ζευγάρ έτουνε, καμία κι εμάλωνανε. Μόνο τρανό ζορ είχανε ασά παράδες, επερμένανε απ’ εσέν Κώστη βοήθεια. Αμά εσύ κι εφάνθες.
Ο Κώστης ο άχαρο εκατήβασε το κιφάλνατ και τα δάκρατ σιαπούρ-σιαπούρ έτρεχανε.
Κώστης:
- Παύλε εσύ όπως λες εγώ ατώρα σο χωρίο δε κι έχω. Μόνον ένα οσπίτ έχω με τα πόρτας και τα παράθυρα τσουπεμένα
ασό χάρο.
Παύλες:
- Δώμε έναν τσιγάρο κιάλο. Για τ’ οσπίτ ξάι μη νουνίζεις. Επέμνε ένα έρημο οτά δίχως πόρτας και παράθυρα. Οδέα ο πατέρας είσε χρέος, επήρε δανεικά και κι είσε να πληρών. Αστέ απέθανε η μάνας έρθανε έχπασανε επήρανε όλα τα πόρτας και τα
παραθύρα. Ατώρα εν έρημο, μόνο τα χωχοράδες και τα νυχτερίδας έχουνε απές φωλέας.
Ο Κώστης άλλο τιδέν κερώτεσε για το χωρίο νατ για την φαμίλιατ.
Κώστης:
- Ανάθεμασε Παύλε, άλλο τιδέν κι θέλω να ερωτώσε. Τσιγάρο πα κι δίγωσε Αγροχάπαρε.
Έσανε δύο χ*εράντ’, είχανε απ’ ένα παιδί. Έστειλαν α ’ς σην ξ*ενιτεία. Ο ένας είπε το
παιδίν ατ’ς «άδεια μη κάσαι, έναν παρά πάλ’ αν ευρίσ*κης, δούλεψο». Η άλλε είπε το
παιδίν ατ’ς «ας σα είκοσ’ παράδαªς εξουκ’ μη δουλεύηις». Επήγανε εδουλέψανε.
Εκείνος οπ’ εδούλευε ’ς έναν παρά αργατικό ουκ εχάσε. Ο-γι-άλλο ουκ εύρε δουλεία
να δουλεύ’ς σα είκοσι παράδαªς. Απάν’ ’ς σο χρόνο εκλώστανε να πάνε ’ς σ’ οσπίτ’.
’Σ σο δρόμο είπανε «ας μετρούμε τα παράδαªς ’μούνα». Εμέτρεσανε. Ένας είχ*ε
ελίγα, ο-γι-άλλο είχ*ε πολλά. Εκείνος οπ’ είχ*ε ελίγα είπε τον άλλονα «άδα ’ς σον
κόσμο ποίο κυριεύ’, η ψευτία γιόξα η αληθεία;» Ο-γι-άλλο είπε «η αλήθεια».
Εκείνος είπε «η ψευτία». Εποίκανε κάβλ’. Ο εις είπεν «αν κυριεύ’ η ψευτία, εγώ να
δίνω σε τα παράδαªς». Ο-γι-άλλο παλ’ είπε «αν κυριεύ’ η αληθεία, εγώ παλ’ να να
δίγω σε τα παράδαªς». Είπανε «ατώρα σάτι πάμε, ό,τινα τσατεύωμε, ερωτούμε, να
τερούμε ποιο κυριεύ’».
Επήγανε ετσ*ατέψανε έναν ποπά νέο. Εκείνος είπε «η ψευτία κυριεύ’».
Είπανε εκείν’ «να ρωτούμε δυσ’ νοματούς κι άλλο». Ερώτεσανε ένα μεσοκαιρίτε
ποπά. Εκείνος παλ’ είπεν «η ψευτία». Το υστερνό ερώτεσανε ένα γέρο ποπά.
Εκείνος παλ’ είπε «η ψευτία κυριεύ’». Ετότε το παιδί εδώκε τα παράδαªς ατ’ τον
άλλονα τον τε(μ)πέλ’ και ατός εκλώστε οπίσ’, τσ*ουγκ’ ουκ’ είχ*ε παράδαªς ν’ επέγινε
’ς σ’ οσπίτ’. Ο-γι-άλλο επήρε τα παράδαªς ατ’ και έφερεν ατα τη μάννα ’τ’.
Ο-γι-άλλο ’ς σο δρόμο εβραδυνάªγε. Ετσ*άτεψε ένα σαπεμένο καΐκ’. Εσέβε
επουκά για να κοιμάται. Εκείνο τη νύχτα έρθανε οι δαªβόλ’ και ερωτούνε τ’ έναν τ’
άλλο. Ο εις είπε «Αύριο εν Κερεκή. Είναι δύο αδέλφαª. Εγώ να φτάªγ’ ατ’ς και να
(ν)τοουσ*εύουνε απάν’ ’ς σα σύνωρα και ’ς σην εγκλεσία ουκ εν’ να πάνε». Ο-γιάλλο
είπε «Εγώ πα εμάεψα του βασιλέα το κορίτσ’ και εφτά χρόναª κείται ’ς σο στρώμα
κι ουκ επορεί να πορπατή. ’Σ σο σουντούκ’ απέσ’ έχ*’ ένα ξ¢ύλο. Εκείνο αν επαίρουνε
και βουκώνουν ατενα, εκείνε να λαρούται. Αμά κανείς ου ξερ’ αªτο». Εκείνος ας σο
καΐκ’ επουκά έκουγε. Τον πουρνό εξέβε επήγ’ ’ς σα δύο αδέλφαª και
επαρισ*τούρεψεν ατ’ς και έστειλεν ατ’ς σην εγκλεσία. Και ατός επήγε’ς σην
πολιτεία και φωνάζ’ «εγώ είμαι ιατρός!». Έκουσεν ατο ο βασιλέας, έστειλε το
δούλον ατ’ και επήρεν ατονα. Ερώτεσεν ατονα «επορείς μι λαρώνεις το κορίτσι
μ’;». Ατός πα είπε «λαρώνω». Επήγε απέσ’ ’ς σην ο(ν)τά, ένοιξε το σουντούκ’,
έξεγκε απαπέσ’ το ξ*ύλο και εβούκωσεν ατενα και μάνι μάν’ το κορίτσ’ ελαρώθε.
Ετότε ο βασιλέας εφόρτωσε δύο άλογα παράδαªς, εδώκε ατονα και έστειλεν ατονα
’ς σ’ οσπίτ’. Όμον το είδεν ατονα η μάννα ’τ’ «φέρε με το κότ’ να μετρώ τα
παράδαªς». Η μάννα ’τ’ κ*ότ’ ουκ είχ*ε. Είπε την ανεψιά ’τ’ς «Άμε ας σον κονξ*ί και
επάρ’ το κότ’. Άντα ρωτούνε σε (ν)το να φτάªτ’ α; ειπέ, κάτι θέλουμ’ α». Το παιδί
εφώναξε, είπε «Ψέματα μη λες, αδά ’ς σον κόσμο η αλήθεια κυριεύ’. Άντα ρωτούνε
σε, ειπέ, ο κύρη μ’ να κρού•η τα παράδαªς ’ς σο κότ’». Εκείνο τ’ οσπίτ’ έτουνε τ’
αρκα(ν)τάσ*η-ν ατ’. Όμον το έκουσεν α εκείνος, επαλάλωσε. Επήγε με το κορίτσ’
εντάμα και ετέρεσε αληθεία μι λέ•ει. Ερώτεσε τον αρκα(ν)τάσ*ην ατ’ και είπε
εκείνος ό,τ’ εδάªβεν ’ς στο καφάλιν ατ’. Ατός ερώτεσε «ατσ*άπ’ εγώ να πάγω
εμπαίνω εκεί ’ς σο καΐκ’ επουκά, τίπο πορώ καζανεύω μι;» – «Ο Θεός εξέρ’» είπεν
ατονα. Ατός πα επήγε, εσέβε ’ς σο καΐκ’ επουκά. Έρθανε πάλ’ οι δαªβόλ’ και
ερωτούνε ο εις τον άλλον «(ν)τ’ έποικετε οσήμερο;». Ο ένας είπε «εγώ οσήμερο ν’
ε(ν)τοουσ*τούρευα δύο αδέλφαª απάν’ ’ς σα σύνωρα και ’ς σην εγκλεσία ουκ έν’ ν’
επέγινανε, αμά κάποιος εδώκεν ατ’ς χα(μ)πέρ’ και ουκ’ ε(ν)τοούσ*εψανε». Ο-γιάλλο είπε «εγώ εφτά χρόνα του βασιλέα το κορίτσ’ είχα μαεμένο και οσήμερο
κάποιος ελάρωσεν ατενα, απ’ εμάς κάποιος πά•ει δι’ χα(μ)πέρ’» Ο-γι-άλλο είπε
«(μ)πεκ αδά επουκά ’ς σο καΐκ’ κάποιος έν’ και ακού•ει ατα και πά•ει λέ•ει ατα; γι’ ας
τερούμε!». Εσκώσανε το καΐκ’ και ετέρεσανε απουκά έν’ άθρωπος. «Εσύ μι πας δις
χα(μ)πέρ;» είπαν ατονα. Και έσυραν ατονε ’ς ση θάλασσα και εφούρκισαν ατονα. 
1. [9]. ΑΪτικο κατάρα σσου σ̇κυλί σση μαντάρα.
2. [13]. Αλλα ζα σπάουνταν κ̇ι8’ άλλα μαρουκούντανε – επί περιστάσεως, καθ ήν
άλλοι μεν υποφέρουσιν, άλλοι δε ευθυμούσιν.
3. [15]. Αλλοιν σσον ήλεο έκαμανε κ̇ι8 άλλοιν σσην ηυώρα τρώγουνε – επί
περιστάσεως, καθ ήν άλλοι μεν κοπιάζουσιν, άλλοι δε οφελούνται εκ
των κόπων αυτών.
4. [41]. Ασσό ποτάμ εδεάβα κ̇ι8 ασσό γιρμάκ μη ου πορώ να δεαβαίνω; – επί μικρών
δυσχερειών, ας πρόκειται να υπερνικήσει τις κατά τινα επιχείρησιν,
αφού τας μεγαλιτέρας δυσχερείας υπερενίκησεν.
5. [53]. Δανεικό κ̇ι8 αγύριστο.
6. [67]. Εγώ πίνω κ̇’ εσύ μεθύζεις – Προς τον δεικνύοντα ότι διατίθεται
ευαρέστως ή δυσαρέστως δι’ ευτύχημα ή δυστύχημα άλλου, ενώ
ουδόλως ενδιαφέρει αυτώ.
7. [74]. Εκ̇υλίε το κουτί κ’ ̇ επή’ εύρε το πώμα – Επί ανθρώπου επιτυχόντος
συνέταιρον ή φίλον όμοιόν του κατά τα ήθη.
8. [77]. Ελίγο φα κ̇’ ένα χοισμετικι8άρ πλεάσο – Προς τον ζητούντα να
μεταχειρισθή τινα ως υπηρέτην.
9. [110]. Η γλώσσα ζωγρό γερτέ κ̇είται, κλαδία ουκ̇ έχ. ̇
10. [115]. Η κάτα άντα ου φταν σσο κρέας, λέ•ει, Οσήμερο Τετράδ’ έν – Επί
ανθρώπου αποτυχόντος εις τι και προφασιζομένου τας περιστάσεις.
11. [116]. Η κάτα ντο γεννά πεντικό πλεάν’.
12. [119]. Η κορώνα ’πήε σσην Άσπρη θάλασσα, ν’ εποίνε άσπρα ωγβά· παλ μαύρα
κ̇αι παλ μαύρα – Επί ανθρώπου τόπον διαμονής αλλάξαντος και εν
τούτοις μηδαμώς προοδεύσαντος.
13. [121]. Η μερμήκα άντα να χάται, φερ φτερά.
14. [123]. Η στραβή σσο φεγγολάμπ ψυλλίεται.
15. [131]. Θεαγατερίτσα μ, λέγω σε, εσύ, νυφίτσα μ, άκουσο.
16. [153]. Κοβαλετό νερό χαμαιλέτε ου κλωθ – Προς τον ζητούντα να κατορθώση
δύσκολόν τι έργον δι’ ανισχύρων μέσων.
17. [170]. Μετ’ εμέν έσκαψες γουΪν κ̇’ ερόϊσες εκεί̇ εσύ – Γνωστή.
18. [171]. Με το χοισίμι σ φα κ̇αι πία κ̇’ αλισφερίσ̇μ’ εφτεάς – Σαφής. Ομοία η 88.
19. [174]. Μοιρεαστής, κομπωτής.
20. [178]. Νερό να παίρεις, ασσό τρανό το ποτάμι έπαρε = 39.
21. [189]. Ο γυρευό γυρεύ και ̇ δι γι8α την πχην̇ ατ.
22. [200]. Οι πολλοί μαμήδες το μωρό φουρκ̇ίζουνε.
23. [215]. Ο λύκο άντα κρού•ει σσα πρόβατα, ας κλαί•ει οπ έχ̇το ένα.
24. [218]. Ο λύκο το μαλλίν ατ’ αλλάζ, τη χούην ατ ουκ’ ̇ αλλάζ – Επί του
αμετατρέπτου της κακής διαθέσεως ανθρώπου τινός.
25. [224]. Ο οκνέας άθρωπο φορτούται βαρύ γομάρ – Σαφής.
26. [226]. Όπ’ εγβαίν κ̇αι πορπατεί γι8α κατ’ ευρίσ̇ και ̇ τρώ•ει, γι8α κατ ευρίσ̇ και ̇
τρώ•
ει ατονα = 136.
27. [228]. Οποι βαράσ̇κεται πολλά, πλέεο δουλεύ – Επί οκνηρού αναβαλλόντος
έργον, εις το οποίον κατόπιν περισσότερον κόπον καταβάλλει.
28. [232]. Οπ’ ουκ̇ έχ̇τη νέϊ•σσα, φιλεί την παλαί•ϊσσα = 138.
29. [233]. Οπ’ ουκ̇ί τερεί κ̇αι κάθεται θαμμάεται κ̇ εσκούται – επί του
απερισκέπτως πράξαντός τι, κατόπιν δε θαυμάζοντος και
απορούντος δια τας απροσδοκήτους συνεπείας.
30. [237]. Ο σ̇κέπιδας τσουπίζ’ κ̇αι χάται – Επί εκείνου όστις υβρίσας ή
οπωσδήποτε προσβαλλών τινα, απέρχεται ταχέως εκ φόβου μη
προσβληθή αυτός περισσότερον.
31. [238]. Ο σ̇κύλλο απόθε τρώ•ει υλλάζ’. 
32. [240]. Ο,τι τρίβεις σσο τσ̇ανάκι σ, έρται σσο χουλεάρι σ = 132.
33. [241]. Ο τόστη σ εγβάλλ το πόστι σ – Επί βλάβης προερχομένης εκ φίλου.
34. [242]. Ο τσεπρέας τον τσεπρέα καρκαπούτς λέ•ει
Ταβάρα βάρανάμεσας,
κατέβα πόλινάμεσας,
καυκίν καυκίν τη θάλασσα,
κοκκίν κοκκίν τον άμμο.
Οσα κοσ̇κινοτρίπεα είν’, 
όσα στωμεκοτσ̇έσφαλα,
‘ολα να μετράς ατα
κι αν εν’ βραδή να έρσ̇αι.
ΙΙ
Μάννα, μάννα, Μεληδόνα,
μελιδόν κουπάς τα ίτεα,
αναβάρα και Κουντούρα,
και Ζωή κι Αναστασία,
το δίφυλλον, το τρίφυλλον,
πώς παίζουν τα καράβεα,
σκαμνί ποδάρι κότσιξε,
ενίβα ’ς σό γλυκόμηλο,
εσείστε το γλυκόμηλο,
ερώξεν τα πετάσα.
ΙΙΙ
Α. Πάντα ακούω πάντα,
τεουρκιτσ̇ή λεγουνέ σε˙
Β. τεουρκιτσ̇ής είσαι τσ̇ εσύ,
ας σα μάτεα σ̇φαίνεσαι.
Α. Άντα τραγωδείς εσύ,
ούλοιν παλ’ τερούνε σε.
Β. Εσένα τα πατσήδεας
ούλα εγαπούνε σε.
Α. hαέ απέτι λες με,
έϊ-βαλλάχ λέγουμε σε.
Β. Ν’ επόρενα, hαρ εγώ
ν’ εγκαλεάουμουνε σε.
Α. Ζορλής τεουρκιτσ̇ής είσαι,
έϊ να μ’ όμματεάεσαι.
Β. Άντα λες αΐτικα,
ου λακοιρτεύουμε σε.
Α. Ντο ποίγω; Ουτσ’ έξερνα
ντο να χολιδεάεσαι.
Β. Έλπετ’ χολιδεάουμαι,
απέτι τρανεύεσαι.
Α. Ου ξέρεις το λακοιρτί σ’,
εσύ τίπ’ ου γίνεσαι.
Β. Τ’ εσό η ονού εμένα
τίλεαα εγροίτσ̇εσε;
Α. hιτσ̇ακοίλ’ ουτσ̇ έεις εσύ,
σαβάχος εποίτσ̇ε σε. 
Εσένα ως τα hαρ κανείς
ακοιλλή ουτσ̇ είπε σε.
Α. Ντο μουχτερό είσαι συ,
ούλοιν εξέρουνε σε.
Β. ’Σ σο εσ̇εκλούκ’ εσένα
κανείς ουτσ̇ εδεάβε σε.
Α. Αμο σ̇κύλλος αταhα
υλάζεις τσ̇αί κάθεσαι.
Β. Ο στόμα σ’ γομάτο έν’,
αταhaμπεσ’ τσ’ έσεσε ̇ ;
Α. Ντο σ̇κύλλος επίνεψε
τη μάννα σ’ τσ̇ εγέννεσε;
Β. Έι να βάλλ’ α απόθε
η μάννα σ’ εξέγτσε̇ σε.
Α. Παρτσ̇άδεας ντο φτεάγω σε,
hίτσ̇ου τουσ̇ουνεύεσαι.
Β. Βάλλαhα τσ̇ακεύω σε,
τσ̇αδαhά τσ̇υλίεσαι. 
Για έλα για θα έρχουμαι σην στράταν θ' απαντώ ΄σεν 
Κορτσόπον αν ΄κί παίρω σε κουμπάραν θα λαλώ ΄σεν
Μίαν κι άλλο να έλεες πουλόπο μ’ " Αγαπώ σε " 
Εικόνισμαν θ’ εποίν’να σεν πουλί’ μ’ να προσκυνώ σε 
Σην αύλια σ’ στράταν ένοιξα ας σην πορπατεσίαν 
Για τ’ εσέν ξύλον έφαγα τσάκωσαν τα γναφία μ’ 
 σ’ τ' έμορφα καίγουμαι και βρουλίζωΤερώ τ' ομμάτα 
Όντες πυκνοφιλώγ’ ατα κείμαι και ΄κί γνεφίζω 
Σεράντα μήλα κόκκινα, σεράντα μυρωμένα
Κόρη μ’ τα μάγλας σ’ κόκκινα γιαμ’ είναι φιλεμένα
Τ’ άστρα με τ’ άστρα πολεμούν κι ο ήλον με τον φέγγον
Είδα την πόρταν άνοιχτόν κι έκλεψα την Ελλέγκον
Δύο νυφόπα λούσκουνταν ση θάλασσας την άκραν
Ο είνας με τα λίτσα παίζ’ κι άλλε κλαίει με δάκρα
Η κόρ’ επήεν σο λουτρόν επήεν και κ’ επήεν
Ερρούξεν απέσ’ σο νερόν κι άμον σεκέρ ελύεν
Κορτσόπον όντες πας σ’ ορμάν κι ευτάς το σελεκόπο σ’
Τα δέντρα ΄κί ρωτούνε σε που έν’ το ζευγαρόπο σ’
Ο σεβταλούς ο άνθρωπον καμίαν ΄κί κοιμάται
Σ’κούται και τα μεσάνυχτα φορεί και πάει και χάται
Στείλω με το μαντήλι σου ας έν’ και λερωμένον
κρόπο μου κ’ εφτάγ’ ατο πλυμένονΣπογγίζω το δα
Το κάστανον θέλει νερόν και το καρύδι μέλι
Κι κόρη θέλει φίλεμαν πρωί και μεσημέρι 
Εντώκα τον ανέφορον και ντο πολλά ΄νεγκάστα
Κρύον νερόν εδέκε με τη περισάν η Νάστα
Μη λέτεν σ’ άστρα κάθουμε σ’ εξίαστρα κοιμούμαι
Εγώ το παρχαρόπουλον σα χαμελά ψυχούμαι
Τρία κορτσόπα έμορφα χλωρόν χορτάρ’ θερίζ’νε
Έκατσαν κι αναπάουνταν ατσάπ εμέν νουνίζ’νε
Κόρη πως εσασίρεψες και ν’ έλλαξες τον δρόμο σ’
Η μάνα σ’ αν μαθάνι ατοθα κρούει γαμεί τον νόμο σ’
 επέτανε ερούξεν το φτερόν ατ’ςΚορώνα σίτα
Κόρη τη μάνα σ’ πέι ατεν ας κρατεί το ξερόν ατ’ς
Μικροί τρανοί ας τραγωδούν άναυα τοι ποπάδες
Ας τρώγου μ’, πίνου μ’ και μεθού μ’ με λαχανί’ σαρμάδες
Ο κούκον βγαίνει σο κλαδίν η κίσσα χτίζ’ φωλέαν
 τη κεμετσετζή δρανίν χωρίς μανέανΗ τσόπα
Ο γάρταλον εγόνεψεν θα παίρ’ είναν περδίκαν
Αέτς’ εγώ πα παίρωσεν χωρίς παράν και προίκαν
Η κερεντί’ και το καγάν αδά κ’ ακεί συρίζ’νε
 κρεμίζ’νε-τσόρα τσόραΠράσινα ρασοχόρταρα 
Ερρώστεσεν η κάλη μου και κείται σο κρεβάτι
Αγρελαφί’ φτάγω τυρίν να σπάν’ τ’ άγρεον μάτι
Έναν αγγάλεν μάραντα έγκα ας σον παρχάριν
Να στρών’ατα σην κάμαριν μυρίχκεται η κάλη μ’
Ανάθεμα και τ’ άλογα και τα κατηρτσιλούκια
Απόψ’ εντώκανε σο νου μ’ τ’ έμνοστα σεβταλούκια
Θυμάσαι όντες επέγναμεν εντάμαν και σα ξύλα
Μίαν εντούνα τ’ αξινάρ’ το δεύτερον εφίλνα
Θεέμ’ για δόσμ’ υπομονήν ντο είχα ετελέθεν
 άντεξα σην σεβτάν κ’ εκανέθεν τα ντέρταΣ’ όλα
 Τα στράτας ντ’ επορπάτεσα όλα τσαμουρωμένα
 Τα κορτσόπα ντ’ εφίλεσα όλα σουμαδεμένα
Κορτσόπον εικοσάχρονον νώμα νερόν ας πίνω
 σ-ιμ την καμονήν ολίγον πέλκιμ σβύνωΤη κάρδα
Το σεβταλούκ το έρημον εχ’ τρανά δυσκολίας
Ώσνα θα πετσαρεύ σ’ ατο εσπρίν’νε τα μαλλίας
 πλιγούραΠέντε οκάδες βούτορον τρία κότα
Ας τρώγ’νε το γιαγλίν πιλάφ’ κορτσόπα και αγούρα 
Λελεύω σε, λελεύω σε κόκκινον πιπερόπον
Γιανάσεψον και σο χορόν σο ζεβρόν το χερόπο μ’
Ναϊλλοί εκείνον τον πεκιάρ’ που κ’ έν’ σουμαδεμένος
Κι όντες σκούται πουρνού-πουρνού ωμέζ’ σασουρεμένος
Αναθεμά την κοσσάραν π’ ετάραξεν τ’ αυλάκια
Τα κορτσόπα ντ’ ετυσάτεψα έσαν τσιμίδ’ αχμάκια 
κ φορτούσαι κ’ έρχεσαι αρνίμ’ ας σα ραχόπαλάΣα
 έρχεσαι κελαηδούν τα πολόπα πας σίταΣίτα 
Πάω να πάω ΄κί επορώ απάν’ σον πάον πάω
Αρνόπο μ’ αν ΄κί παίρωσε τρανόν κακόν θα φτάγω
Αού τα τραγωδίας ις πασκείμ ντο έχ’νε τέλος
Τ’ έναν αφήντς τ’ άλλο πιάντς επίασ’ εμεν γέλος
 σ’Παίδα αέτς μη τραγωδείς και μη κρεμάντς τα χείλα
 σ’Ανοίεται το στόμα σου και φαίνταν τα γριντζίλα
Αναθεμά το χωρίο σ’ όλ’ αγαπούν να κλέφ’νε
Ο κόσμον ζη και καλοζή κι ατοίν καμίαν κ’ έχ’νε
Απές σην Κρώμ’ τα κόρ’τσοπα πορπατουν γιοσμαλία
Βάλ’νε την τάπλαν ζαρωτά και ξύν’νε τα μαλλία
Αφκά σην χαμαιλέτεν ατ’ ο Σάουλον κοιμάται
Ας ση γαρήν ξυλέας τρώει κι άμον σκύλος ουρνάται
Να είχα αετού φτερά και ελαφί’ ποδάρα
Να ΄ρχούμ’ νε και να κόνευα σα έμορφα σ’ ποδάρα
 μου και στέκω και νουνίζωΕσταύρωσα τα χέρα
Εγώ εμέν παρηγoρώ ωρέσον φτουλακίζω
Ο πετεινόν εχπάστεν πάει για να σορεύ’ τσατσία
Εσύ είπεν την κοσσάραν σκάλα και σελεκία
Η παρχρέτσα φάϊσε με τη κοβλακί’ το σίρι
Κ’ είπε με άλλο μ’ έρχεσαι τ’ εγγάλια μου μη σύρει
Τον γάϊδαρον εφόρτωσαν κοκία και τσατσία
Οι Γαλανιέτ’ εθάρεσαν πως κουβαλεί χαψία
Απάν’ σο γαϊδουρόπον ατ’ εκάτσεν ο χωρέτες
Και τσο, τσο, τσο και χάϊ, χάϊ, χάϊ σην πόλ’ απές ευρέθεν
Αΐκος άντρας άναλος ντο θ’ ευτάει την παντρείαν
Ας ζώσκεται το πισταμπάλ’ και πάει σπογγίζ’ μαντρία
Ας ση Ταξίμη το νερόν πία και μη φοάσαι
Ατό το ποταμόνερον πολλά θα ωφελά σε
Αφκά σο σπαλερόπο σου περδίκας λαταρίζ’νε
 φαίν’τανε εμέναν εγνωρίζ’νεΣην χώραν άγρα
Βροντά και αστράφτ’ ο ουρανόν και βρέχ’ με τα σταμνία
Κ’ η χαλαρδία χάλασεν τη Σταύρι τα κεπία
Στρώσον ρίζα μ’ και το τραπέζ’ θέκον και τα σκαμνία
Ας κάθουνταν οι μεθυγμέν’ μ’ υλάζ’ν άμον σκυλία
 κοκκίαΕγόμωσα το δίσακκο μ’ τρία κότα
Και πώς να κουβαλώ ατα επίασε μ’ οκνία
Ας είχα είναν πεθεράν άμον την Λαζαρίναν
Εμάερευεν κ’ εφάζ’ν εμεν συρόν και μακαρίναν
 σ’ , τ’ άστρα πως κατηβάζ’νεΑτά τ΄ έμορφα τ’ ομμάτα
Πόσα καρδόπα έκαψαν και πόσ’ αναστενάζ’νε
Απές σ’ άψιμον καίγουμαι κ’ η βρούλα πα σαρεύμε
Κι κόρ’ τερεί από μακρά και κ’ έρται γουρταρεύμε
Πη θέλ’ ας παίρ’ χαλκώματα πη θέλ’ ας παίρ’ χαλία
Εγώ ας άντρισα ατέν, έχασα και την ύηα μ’
Όντες θα αποθάνω εγώ σην αύλια σ’ εμέν θάψον
Όσα σκούσαι από πουρνού εμέν κερόπον άψον
Κι όσα ελέπς τον τάφο μου κάθκα πουλί μ’ και κλάψον
Έναν δεντρόπον σην αυλή σ' να 'ίνουμ'νε ας επόρνα,
να επότιζες με το πρωί κι εποίνα σε εβόραν.
Τα δάκρα μ' τρέχ'νε σο κατζί μ' ζεστά άμον φωτίαν.
Θεέ μ', ας ζω κι ελέπ' ατο σο κλώσιμον ατ' μίαν.
Τ'εμά τα χείλα 'κι γελούν, απέσ' -ι-μ έχω τάρτα.
Θεέ μ' ποίσον ας κλώσκουνταν ντ' εδέβανε τα χρόνα
Θεέ, δόσ’ μεν την Δύναμιν χαράν δόσ’ σο καρδόπο μ’ 
εγώ πολλά επόνεσα, μη γονατίεις το ψόπο μ’
Μη λέτε με να τραγουδώ, τ’ εμόν η τραγωδία 
δακρά και πόνος γίνεται ντό κ’ εχ’ παρηγορίαν
Συρίζ’ αγέρας, βρέχ’, βροντά, εξ’ νύχτα και σκοτία 
τα φύλλα ρούζ’νε κίτρινα και κλαίγνε τα κλαδία
Ση τοξαρί μ’ το σύρσιμον το ράχα συντρομάζ’νε, 
άλλα καρδίας χαίρουνταν και άλλ’ αναστενάζ’νε
Ση τοξαρί μ’ το σύρσιμον άλλ’ κλαί’ν κι’ άλλ’ τραγωδούνε 
άλλ’ καταρούνταν την σεβτάν κι’ άλλ’ την αγάπ’ ‘βλογούνε.
Κόρη σην στράταν ντο διαβαίν’τς τριαντάφυλλα φυτρώνε, 
με τα δακρά μ’ επότσα τα, κ’ εσέν θα φαρμακώνε.
 απές κρυμμέναΡάσια και ρασοκέφαλα σα λίβα 
ανοίξ’τεν σεβταλή ταφίν και θαψέστεν εμέναν
Ση Σουμελά την Παναγιάν θα παίρω κοινωνίαν 
ν’ έρχουμ’ αρνί μ’ ελέπω σε με καθαρόν καρδίαν
Τ’ Άε Φωκά τα κορτσόπα χωρίς λύραν χορεύν’νε
Τ’ άλλα στέκν’νε απάν’ σο τούτ’ και τ’ άλλα αφκά σερεύν’νε
Τ’ άλλα πα στέκ’νε γιάνι μου λένε και μασχαρεύν’νε
Τα ξύλα τουν λαφρόξυλα ξερά ελαφροκέρια
 τς είναι γαλανά και τα μαλλία τς τέλιαΤ’ ομμάτα
Κ’ αφκά σο σπαλερόπον ατς είν’ τα τσιτσόπα τς μέλια
Εκείνα τα πετούμενα τ’ ουρανού τα πουλόπα
Εκείνα εζωγράφ’σανε τ’ ομματί’ σ’ τα πλουμόπα
Τ’ αρνί’ μ’ απάν΄ και σον παρχάρ’ χαμαίμηλον σωρεύει
Ο ήλον όντες είδεν’ α, ΄κί θέλ’ να βασιλεύει
Εσέν που έχ’τη σκύλ’ ο γυιόν ντο θ’ ευτάει και το γάζι
Ας θήκ’ς απέσ’ σο μεσοχάμ’ κι κόσμος ας φωτάζει
Εσέν’ π’ εποίκεν η μάνα χρυσόν εν’ η κοιλία τς
 τα παιδία τςΚ’ εποίκε σε παντέμορφον ας ούλα
 σ’ ασόν ουρανόν αστρόπα κατηβάζ’νεΤ’ ομμάτα
Πόσα καρδόπα έκαψες και πόσ’ αναστανάζ΄νε
Κορτσόπον κα θα λέγω σε! Κα θα ευχαριστώ σε
Τ’ ημσόν την ψύ μ’ εδώκα σε και τ’ άλλο ας χρωστώ σε
Τον ουρανόν χρωστώ την ψύ μ’, τον Αδην το κορμόπον
Κ’ εσέν κορτσόπον ντ’ εχρωστώ και τυρρανίεις το ψόπο μ’
Τ’ εσόν εγάπ’ εποίκ’εμε ζαντόν και δαιμονέαν
 μ’ εν’ μανέανΚι όθεν παραβραδιάσκουμαι η κάρδα
Ανάθεμά σε κεμεντζέ ντο καλατσεύ'ς και λέ'εις με 
εσύ αναμέν'ς το θάνατο μ' να κάθεσαι και κλαί'εις με
Αρνί μ' έλα μεσανυχτί εμείς ας ανταμούμες 
αν θελ'ς εφτάμε παρακάθ' αν θέλ'σ πάμε κοιμούμες 
Αρνί μ' ερούξα σ'ο κρεβάτ α σ'ην σεβντά τεσόν -ι 
έλα και φέρον το βοτάν εμέν ντο θα λαρώνει
Γράμμα γράφτω και στείλω σε α σην καρδία μ αίμαν 
εσύ κόψον και στείλον με τη σπαρελί σ' το δέμαν
Γράμμα γράφτω και στείλω σε ύειας και χαιρετίας 
εσύ γράψον και στείλον με δάκρυα κι αροθυμίας 
Εγάπη μ' σο παχτσόπο σου απές εμέναν βάλον 
εσύ να είσαι το τσιτσέκ και γω ο παξεβάνον
Εγω τερρώ σον πρόσωπος και εσύ τερρείς σο χώμαν 
ας έιχα και ν’ εφίλνα σε μίαν απές σο στόμα 
Έλα τρυγόνα με τ' εμέν εντροπαρία μ' είσαι 
εγώ την μάνα σ' είπα το την άδεια θα δίει σε 
Έλα τρυγόνα μ' και μη πας ταράεσαι σ'ην δείσαν 
τα χέρια μ' σ'ον κόλφος απες ολίγον να χουλίσαν
Εμέν το ράκιν κι μεθεί ας εν' και με τ' οκάδες 
εμέν μεθούν τα χείλοπας ντο έχνε νοστιμάδες
Επάχυνες εφάρδυνες ε'έσνε άμον πατρόνα 
έκαψες το καρδόπο μου έπαρ μαχαίρ' κι ακόνα 
Εσέν που έχ' τη σκύλ' ο υιόν ντο να φτάει και το γκάζι 
ας θεκ' σε κα σ'ο μεσoχάμ' ο κόσμον ας φωτάζει 
Η πεθερά ν' κοδέσπενα Σταυρίτ' ανάφ μαγκάλια 
να μη κρυώνε και ριγουν τη νύφες τα ποδάρια
Ήλιος α σην ανατολή είδε σε και φο'έθεν 
ατός ατόσο κ' έλαμψεν τη ώρα ντ' εγεννέθεν 
Θεία πε το κορτσόπο σου πολλά μη τυρανίζ' με 
σίτε κοιμούμαι νόστιμα χαντήλιαζ και γνεφίζ' με 
Θέρτσον και δεματίασον ν' έρχουμαι πενταδιάζω 
κι ξέρω απ' όθεν θ' έρχεσαι τα στράτας να οριάζω
Ν' αηλί εσέν Παντελ-αγά έφααν εσέ τα τέρτα 
καρδόπον ξάι κ' επέμνε σε και για τα μουχαπέτια 
Νε ουρανέ τα νύχτασις τ' άστρα όντες 
φωτάζνε τερώ ν' ευρήκω απ' ατά ποία τ' αρνί μ' ομοιάζνε
Ο ουρανόν ελίβωσεν με τ’ ένα μαύρο λίβι 
εσέν ιεύ το φίλεμαν τον άντρα σ’ το μολύβι
Σ'η πεθεράς ιμ την παχτσέ εφύτεψα πιπέρια 
θα σπάζω και τον γάιδαρο και στείλ' ατεν τ' ιντερια 
Σ'ην αύλιας στράτα ένοιξα ασ'ην πορπατεσία 
για τεσέν ξύλο έφαα τσάκωσαν τα κατσίαμ 
Συρίζ’ αγέρας, βρέχ’, βροντά, εξ’ νύχτα και σκοτία 
τα φύλλα ρούζ’νε κίτρινα και κλαίγνε τα κλαδία
Δύναμιν δόσ’ μ εσύ Θεέ, χαράν δόσ’ σο καρδόπο μ’ 
εγώ πολλά επόνεσα, μη γονατίεις το ψόπο μ’
Ση τοξαρί μ’ το σύρσιμον άλλ’ κλαί’ν κι’ άλλ’ τραγωδούνε 
άλλ’ καταρούνταν την σεβτάν κι’ άλλ’ την αγάπ’ ‘βλογούνε.
Ράσια και ρασοκέφαλα σα λίβα απές κρυμμένα 
ανοίξ’τεν σεβταλή ταφίν και θαψέστεν εμέναν
Έλα αρνόπο μ’ με τ’ εμέν ση Σουμελά ας πάμε 
μη αφίντς με μόν’ και μοναχόν κι’ απέσ’ σ’ ορμάνια χάμαι.
Άν αποθάνω εσύ, μη κλαϊς και μη μοιρολογάς με 
ζωντανόν μόνον τζίξο με και μη κακολογάς με
Βαθύν ποτάμ ομοίασεν αγάπη μ’ για τ εσένα, 
ντο κσύεται ση Θάλασσαν με κύματ αφρισμένα.
Γιατί η αγάπη μ’ για τ εσέν να ζή πουλί μ’ ακόμαν 
αφού εσέν εσκέπασεν το έρημον το χώμαν;
Δύναμιν δόσ’ μ εσύ Θεέ, χαράν δόσ’ σο καρδόπο μ’ 
εγώ πολλά επόνεσα, μη γονατίεις το ψόπο μ’
Ζωή όντ’ είχα εδώκ’ άτο σα πόνια σ’ και σά δάκρας 
ντό ειν α σην χαράς πολλά και πλέα α σα μουράτα σ’
Ή Θάλασσα όντες βοά και κρούει σα Θαλασσάκρα 
σο νού μ’ όνερα έρχουνταν σ’ ομάτια μ’ μαΰρα δάκρα
Θάψον καρδόπο μ’ τη χαρά σ’ και Θάψον τα μουράτα σ’ 
όνειρον έτον η χαρά σ’ χαρά σαν τα δάκρα σ’
Ισκιά τ εσόν εγώ είμαι, εσύ, τ’ εμόν ο ήλεν 
τ’ ομμάτια σ’ τα παντέμορφα τ’ εμόν ο Ταραήλεν
Καρδίαν, ψύν και δύναμιν, ούλια εσέν’ εδώκα 
και την χαράν κ επέντεσα σ’ όσα πόρτας εντόκα
Λέγνε σον πόνον γιατρικόν είναι πάντα τα χρόνια 
ατό που, λέει κ’ εγάπεσεν και κ’ έσυρεν ξάϊ πόνια
Μη λέτε με να τραγουδώ, τ’ εμόν η τραγωδία 
δακρά και πόνος γίνεται ντό κ’ εχ’ παρηγορίαν
Ναϊλοί σε κείνοναν που ζή πέραν ασά μουράτα τα’ 
ατός άλλο το φώς κ’ ελέπ με τ’ άνοιχτά τ’ ομμάτια τα’
Ξερόν κλαδίν ντό κι σουμών’ πουλίν να χτίζ’ φωλέαν
ομοιάζ’ τ’ εμόν το κάρδοπον χωρίς εσέν στερέαν μ’
Ολίγον άνοιξιν θεέμ’, ας λείουνταν τα χιόνια 
το ψόπο μ’ ντ’ εκαπάτεψαν ατώρ’ ατόσα χρόνια.
Πάντα το γέλος κ’ ν’ χαρά, τα δάκρα κ’ είναι πόνια 
είν’ γέλτα ντο σκοτώνε ψήν, δάκρα ντο δίγνε χρόνια
Ρακίν εμέν μη δίτε με, έγ’ όντες πίνω κλαίγω 
έγ’ όντες τραγωδώ πονώ και μοιρολόγια λέγω.
Συρίζ’ αγέρας, βρέχ’, βροντά, εξ’ νύχτα και σκοτία 
τα φύλλα ρούζ’νε κίτρινα και κλαίγνε τα κλαδία
Τ’ ομματοτέρεμα σ’ πουλί μ’, ατά τ’ εσά τ’ ομμάτα 
τ’ εμόν εν’ ο Παράδεισον, τ’ εμά είν’ τα μουράτα
Ύπνε έπαρ τ’ ομάτοπα μ’ ολίγον ν’ ανασπάλω 
άλλο τακάτ’ κ’ επέμνε με, να ζώ ‘κι θέλω άλλο
Εσυ που παί’ς την κεμεντζέν να ζής εκατόν χρόνια 
εφτάς τον κόσμον κι’ ανασπάλ’ τη καρδίας ατ’ τα πόνια.
Ση τοξαρί μ’ το σύρσιμον το ράχα συντρομάζ’νε, 
άλλα καρδίας χαίρουνταν και άλλ’ αναστενάζ’νε
Ση τοξαρί μ’ το σύρσιμον άλλ’ κλαί’ν κι’ άλλ’ τραγωδούνε 
άλλ’ καταρούνταν την σεβτάν κι’ άλλ’ την αγάπ’ ‘βλογούνε.
Τα δακρά μ’ ρούζνε σο ποτήρ’ ντο πίνω για τ’ αρνόπο μ’ 
φαρμάκ’ γίνεται το ρακίν και φαρμακών’ το ψόπο μ’
Κόρη σην στράταν ντο διαβαίν’τς τριαντάφυλλα φυτρώνε, 
με τα δακρά μ’ επότσα τα, κ’ εσέν θα φαρμακώνε.
Ράσια και ρασοκέφαλα σα λίβα απές κρυμμένα 
ανοίξ’τεν σεβταλή ταφίν και θαψέστεν εμέναν
Ση Σουμελά την Παναγιάν θα παίρω κοινωνίαν 
ν’ έρχουμ’ αρνί μ’ ελέπω σε με καθαρόν καρδίαν
Σουμέλα λέν την Παναγιάν και συ είσ’ η Σουμέλα 
ο άντρας σ’ πάει σην Σουμελάν, εσύ έλα με τ’ εμέναν.
Χαντζούκα μ’ τα ελατόκλαδα σ’ κρύφνε την Παναγίαν 
κρύφτνε την κόρην π’ αγαπώ, και καϊγνε την καρδία μ’
Η δύσα εφέκεν το Μετζίτ κ’ εκάτσεν σα Καμμένα 
αγάπη μ’ άφς τα κυρουκά σ’ και κάθ’κα με τ’ εμέναν.
Χαντζούκα μ’ γιά χαμέλενον, Καμμένα μ’ κα ελάτεν 
φογούμαι το μικρόν τ’ αρνί μ’ σην δύσαν να μη χάται.
Κορτσόπσν φόρ’ κι’ ανάλλαξον κι’ άμε σην Παναγίαν
σ’ ορμάν θα ανταμώνωμε, φιλούμες άλλο μίαν
Έλα αρνόπο μ’ με τ’ εμέν ση Σουμελά ας πάμε 
μη αφήντ’ς με μόν’ και μοναχόν κι’ απέσ’ σ’ ορμάνια χάμαι.
Σην Σουμελάν εγνώρτσα σε, κ’ εσέβες σο καρδόπο μ’ 
σην Κρώμ’ άλλον εγάπεσες, και έκαψες το ψόπο μ’
Αν αποθάνω ξαί μη κλαϊς και μη τρώς την καρδία σ’ κλάψο
μ’ ατώρα ζωντανόν και φτούλτσον τα μαλλία σ’
Κόρ’ δείξω με τον ζώγραφον π’ εζωγράφσεν εσέναν 
να δίγ’ άτον τ’ έργατικα τ’ να ζωγραφίζ’ άλλ’ έναν
Τα εσά τ’ ομμάτια όνταν τερούν τ’ εμά δάκρα γομούνταν 
τ’ εσά τα χείλια όνταν γελούν, τ’ εμά ερχούνταν κλειδούνταν
Απόψ’ η νύχτα εδίπλασεν και ο φέγγον επιάστεν 
απόψ’ τ’ αρνόπο μ’ κ’ είδα το, καπ’ επαρεβραδιάστεν
Αγάπη μ’ κεϊται άρρωστος κ’ εγώ σύρω τα πόνια 
Θεέ μ’ κόψον και δός άτεν τ’ εμά τ’ ημψά τα χρόνια
Κορτσόπον δωδεκάχρονον δό’ μα νερόν ας πίνω 
τη κάρδιας ίμ την καμονήν, ολίγον να ν’ εσβύνω.
Συρίζ’ αγέρας, βρέχ’, βροντά, εξ’ νύχτα και σκοτία 
τα φύλλα ρούζ’νε κίτρινα και κλαίγνε τα κλαδία
Δύναμιν δόσ’ μ εσύ Θεέ, χαράν δόσ’ σο καρδόπο μ’ 
εγώ πολλά επόνεσα, μη γονατίεις το ψόπο μ’
Ράσια και ρασοκέφαλα σα λίβα απές κρυμμένα 
ανοίξ’τεν σεβταλή ταφίν και θαψέστεν εμέναν
Ετέρεσα σον ουρανόν εξέβαν δύο άστρα
Τ’έναν ομοιάζ΄ τον πρόσωπο σ’,τ’άλλο τα ψύ΄α σ΄ τ’ άσπρα
Σε δύο ελάτ΄ ανάμεσα θα χτίζω λαϊστέρα
Να έρται και λαϊσκεται τ’ εμόν η περιστέρα
Αδά σο κατακέφαλον λιθάρια θα κυλίζω
Ατού σα μέσα σ΄ τα λεγνά τα χέρια μ’ θα τυλίζω
Καλά έλεεν καλά έλεεν ο πατερα μ΄ο Νίκον
Τη άσκεμος το φίλεμαν πικρόν έν΄ άμον στίπον
Κλαίω και κλαίν΄ τα πούλοπα, τραγωδώ, κελαηδούνε
Εγώ όντες ΄κί χαίρουμαι ατά πα ΄κί πετούνε
Τα έμορφα πολλά αγαπώ,εγώ την ψυ΄μ΄ ΄κί χάνω
Απές σ’ έμορφα θάψτε με αρ’ όντες αποθάνω
Σο μουχαπέτι μ΄ τραγωδώ, σην εκκλησίαν ψάλλω
Κι εσένα την πεντάμορφον ξάι ασό νου μ’ ΄κ εβγάλω
Βαθύν ποτάμ ομοίασεν αγάπη μ’ για τ εσένα, 
ντο κσύεται ση Θάλασσαν με κύματ αφρισμένα.
Γιατί η αγάπη μ’ για τ εσέν να ζή πουλί μ’ ακόμαν 
αφού εσέν εσκέπασεν το έρημον το χώμαν;
Δύναμιν δόσ’ μ εσύ Θεέ, χαράν δόσ’ σο καρδόπο μ’ 
εγώ πολλά επόνεσα, μη γονατίεις το ψόπο μ’
Ζωή όντ’ είχα εδώκ’ άτο σα πόνια σ’ και σά δάκρας 
ντό ειν α σην χαράς πολλά και πλέα α σα μουράτα σ’
Ή Θάλασσα όντες βοά και κρούει σα Θαλασσάκρα 
σο νού μ’ όνερα έρχουνταν σ’ ομάτια μ’ μαΰρα δάκρα
Θάψον καρδόπο μ’ τη χαρά σ’ και Θάψον τα μουράτα σ’ 
όνειρον έτον η χαρά σ’ χαρά σαν τα δάκρα σ’
Ισκιά τ εσόν εγώ είμαι, εσύ, τ’ εμόν ο ήλεν 
τ’ ομμάτια σ’ τα παντέμορφα τ’ εμόν ο Ταραήλεν
Καρδίαν, ψύν και δύναμιν, ούλια εσέν’ εδώκα 
και την χαράν κ επέντεσα σ’ όσα πόρτας εντόκα
Λέγνε σον πόνον γιατρικόν είναι πάντα τα χρόνια 
ατό που, λέει κ’ εγάπεσεν και κ’ έσυρεν ξάϊ πόνια
Μη λέτε με να τραγουδώ, τ’ εμόν η τραγωδία 
δακρά και πόνος γίνεται ντό κ’ εχ’ παρηγορίαν
Ναϊλοί σε κείνοναν που ζή πέραν ασά μουράτα τα’ 
ατός άλλο το φώς κ’ ελέπ με τ’ άνοιχτά τ’ ομμάτια τα’
Ξερόν κλαδίν ντό κι σουμών’ πουλίν να χτίζ’ φωλέαν
ομοιάζ’ τ’ εμόν το κάρδοπον χωρίς εσέν στερέαν μ’
Ολίγον άνοιξιν θεέμ’, ας λείουνταν τα χιόνια 
το ψόπο μ’ ντ’ εκαπάτεψαν ατώρ’ ατόσα χρόνια.
Πάντα το γέλος κ’ ν’ χαρά, τα δάκρα κ’ είναι πόνια 
είν’ γέλτα ντο σκοτώνε ψήν, δάκρα ντο δίγνε χρόνια
.
Συρίζ’ αγέρας, βρέχ’, βροντά, εξ’ νύχτα και σκοτία 
τα φύλλα ρούζ’νε κίτρινα και κλαίγνε τα κλαδία
Τ’ ομματοτέρεμα σ’ πουλί μ’, ατά τ’ εσά τ’ ομμάτα 
τ’ εμόν εν’ ο Παράδεισον, τ’ εμά είν’ τα μουράτα
.
Ση τοξαρί μ’ το σύρσιμον το ράχα συντρομάζ’νε, 
άλλα καρδίας χαίρουνταν και άλλ’ αναστενάζ’νε
Ση τοξαρί μ’ το σύρσιμον άλλ’ κλαί’ν κι’ άλλ’ τραγωδούνε 
άλλ’ καταρούνταν την σεβτάν κι’ άλλ’ την αγάπ’ ‘βλογούνε.
Τα δακρά μ’ ρούζνε σο ποτήρ’ ντο πίνω για τ’ αρνόπο μ’ 
φαρμάκ’ γίνεται το ρακίν και φαρμακών’ το ψόπο μ’
Κόρη σην στράταν ντο διαβαίν’τς τριαντάφυλλα φυτρώνε, 
με τα δακρά μ’ επότσα τα, κ’ εσέν θα φαρμακώνε.
ΚΡΩΜΕΤ’ΚΑ ΤΡΑΓΩΔΙΑΣ
Ση Σουμελά την Παναγιάν θα παίρω κοινωνίαν 
ν’ έρχουμ’ αρνί μ’ ελέπω σε με καθαρόν καρδίαν
Σουμέλα λέν την Παναγιάν και συ είσ’ η Σουμέλα 
ο άντρας σ’ πάει σην Σουμελάν, εσύ έλα με τ’ εμέναν.
Χαντζούκα μ’ τα ελατόκλαδα σ’ κρύφνε την Παναγίαν 
κρύφτνε την κόρην π’ αγαπώ, και καϊγνε την καρδία μ’
Η δύσα εφέκεν το Μετζίτ κ’ εκάτσεν σα Καμμένα 
αγάπη μ’ άφς τα κυρουκά σ’ και κάθ’κα με τ’ εμέναν.
Χαντζούκα μ’ γιά χαμέλενον, Καμμένα μ’ κα ελάτεν 
φογούμαι το μικρόν τ’ αρνί μ’ σην δύσαν να μη χάται.
Κορτσόπσν φόρ’ κι’ ανάλλαξον κι’ άμε σην Παναγίαν
σ’ ορμάν θα ανταμώνωμε, φιλούμες άλλο μίαν.
Έλα αρνόπο μ’ με τ’ εμέν ση Σουμελά ας πάμε 
μη αφίντς με μόν’ και μοναχόν κι’ απέσ’ σ’ ορμάνια χάμαι.
Σην Σουμελάν εγνώρτσα σε, κ’ εσέβες σο καρδόπο μ’ 
σην Κρώμ’ άλλον εγάπεσες, και έκαψες το ψόπο μ’
Αν αποθάνω ξαί μη κλαϊς και μη τρώς την καρδία σ’ κλάψο
μ’ ατώρα ζωντανόν και φτούλτσον τα μαλλία σ’
Κόρ’ δείξω με τον ζώγραφον π’ εζωγράφσεν εσέναν 
να δίγ’ άτον τ’ έργατικα τ’ να ζωγραφίζ’ άλλ’ έναν
Τα εσά τ’ ομμάτια όνταν τερούν τ’ εμά δάκρα γομούνταν 
τ’ εσά τα χείλια όνταν γελούν, τ’ εμά ερχούνταν κλειδούνταν
Απόψ’ η νύχτα εδίπλασεν και ο φέγγον επιάστεν 
απόψ’ τ’ αρνόπο μ’ κ’ είδα το, καπ’ επαρεβραδιάστεν
Αγάπη μ’ κεϊται άρρωστος κ’ εγώ σύρω τα πόνια 
Θεέ μ’ κόψον και δός άτεν τ’ εμά τ’ ημψά τα χρόνια
Κορτσόπον δωδεκάχρονον δό’ μα νερόν ας πίνω 
τη κάρδιας ίμ την καμονήν, ολίγον να ν’ εσβύνω.
82. Αναθεμά σε αφώτιστον, την ψη μ’ τρως και τελείται, το κοματόπον ντ’ επέμνεν, έμπρα α σην πόρτα σ’ κείται.
83. Αναθεμά σε αφώτιστον, παστάμ’ το Θεό σ’ ΄κι έεισι, η κάρδια μ’ καίεται, βρουλίζ’ κι εσύ πέραν ’κες βρέχει.
84. Αναθεμά σε αφώτιστον, αγρέλαφον χρονιάρκον,  σ’ ορμάνια θα ταράουμαι, άμον τ’ ανοίξη σ’ άρκον.
88. Να σύρω και να χπάνω σε, να χάσε απ’ άκρη σ’ άκρη,  άλλο σον κόσμον να μη ρουζ, για ξενητία δάκρυ.
90. Εμέναν εκαντούρεψες, αλλού τερείς την τύχη σ’,   μαύρα πουλόπα κελαηδούν, το ψυόπο μ’ απ’ οπίσις.
146.Τ’ ομμάτα μ’ αραεύνε σε, η ψυ μ’ αρωθυμά σε,  νούντσον κι ολίγον για τ’ εμέν, τη νύχτα ντο κοιμάσαι.
147.Για την τρυγώνα μ’ όντες λεν’, ατέν όντες αγγεύνε, χίλια μαχαίραδίσταυρα, την κάρδια μ’ τογραύνε.
148.Εγάπ’ είχα κι εχάσ’ ατέν, αρ’ με την αμελεία μ’, σα ξένα χέρια ελέπ’ ατέν και καίετ’ η καρδία μ’.
149..
150.Αυκά σο σπαρελόπο σου, ντο είν’ ατά ντο κοίνταν, Κοιμισχανά σ’ μηλόπα είν’, εμέν κι εσέν κανείνταν.
154.Ατού ‘φκακές σο σπαρέλι σ’, ντο είναι τα πουλόπα, ατά πα παρεπείνασαν, αρ’ θέλνε θριμουλόπα.
155..
156..
157.Όντες εβγαίντς σην μαχαλάν και πορπατείς ομάλια,  η ψη μ’ πετά κι εμπαίν’ απές , σ’ ουρανού την εγκάλια.
158.Είδα σε και κατ’ έπαθα, σο μεσοστράτ’ θ’ εβζήνα,  ακύλ’ αν είχα τρυγώνα μ’, εσέν ΄κι θα εφήνα.
159.Γιαβρόπο τ’ οματόπα σου, πουλόπα χαρεμένα,  πετούν α στην φωλέα τουν κι έρχουνταν κρουν’ εμένα.
160.Αν θέλετεν ας τραγωδώ, αν θέλετεν ας κλαίω, αν θέλετεν παράπονα, ας κάθουμαι και λέω.
161.Εμέν ρακίν μη δίτε με, εγώ όντες πίνω κλαίω, εγώ όντες πίνω τραγωδώ και μοιρολόγια λέω.
162.Τραγώδεσα, τραγώδεσα, η κάρδια μ’ εματώθεν,   όθεν κλαδίν επίασα, εσάπεν κι ετσακώθεν.
163.Πολλά είπανε για τ’ εμέν’, θαρρώ θα λέν’ ακόμα, θα πολεμούνε με την ψήν, να βάλνε με σο χώμα.
164.Εσέν όντες εγάπεσα, ας λέγω σε πως έτον,  απάν’ σην πόρταν έστεκες, ημέρα έξεργος έτον.
165.Το πόι σ’ άμον κυπαρίσσ’, ντο στέκ’ σ’ Άιον-Όρος,  ενέσπαλες την καλατσή σ’, αφορισμένον γένος.
166.Γαράσαρη, Κιμισχανά, Μούζενα και Λερία,  νασάν’ εκείνον που θα ζει κι ελέπ’ σας άλλο μίαν.
167.Καμίαν ‘κι ανασπάλκουνταν, η Πάφρα κι η Σαμψούντα, Κωτύρα και Πουλαντζάκ’, το τσολ’ η Κερασούντα.
168.Όφη, Σταυρίν και Πλάτανα, τα Σούρμενα κι η Τόνια,  τα τραγωδίας για τ’ εσάς, εγένταν μοιρολόγια.
169.Να έμνε πουλίν κι επέτανα και έλεπα άλλο μίαν,   τη Ζύγαναν και το Κουλάτ και τ’ άλλα τα ραχία.
170.Εγώ είμ’ εείνον το πουλίν, ντο ζει σα ψηλασέας,  εφώλασα κι επούλλωσα και ‘κι είδα μαχαιρέας.
171.Μικρά γαρκά, μικρά γαρκά, μικρά λαλαχεμένα, φυσούν τα ρωθονόπα τουν και φοβερίζνε εμένα.
172.Εγώ είμ’ εείνον το πουλίν, ντο κελαηδεί σκοτίαν, η ημέρα δει ‘μέν δύναμιν κι η νύχτα τη λαλίαν.
173.Εγώ είμ’ εείνον το ραχίν, τ’ αντάρας ‘κι φοούμαι,  χονίζ’, φυσά και βουρκανίζ’, σ’ άσπρον γεργάν’ τσουπούμαι.
174.Σα Πλάτανα εβρόντεσεν, σην Τραπεζούνταν βρέχει,  εμένα το καρδόπο μου, καλοκαιρίαν έχει.
175.Σα Πλάτανα εβρόντεσεν και βρέχ’ σην Τραπεζούντα, εμένα α σο ματόπα μου, τα δάκρα ‘κι στεγνούνταν.
176.Σα Πλάτανα εβρόντεσεν, βρέχ’ σ’ όλια τα χωρία,  εμένα το καρδόπο μου, εγέντον χαλαρδίαν.
177.Τριάντα χρόνα νηστικός, σεράντα διψασμένος,  όντες ακούω τ’ όνεμα σ’, α σ’ όλια χορτασμένος.
178.Εγάπη σ’ έντον τσουβαλτούζ’ και σίδερον ξαμμένον,  ναϊλί εκείν’ το καρδόπον, ώθεν εν’ καρφομένον.
179..
180.Ήλιε μ’ όντες θα βασιλεύς, θα δίγω σε ένα γράμμα  και το πρωί αναμένω σε, με τ’ αρνόπο μ’ εντάμαν.
181.Ανάθεμα και την εγάπ’, καμίαν ‘κι λαρούται,  άμον λαμπάδα καίεται, άμον καρφίν καρφούται.
182..
183.Σ’ αούτον κόσμον π’ έρθαμε, ναϊλί τον μαναχόνι κι εγώ ο καρίπς επέζεψα, τα λόγια τ’ ολονόνι.
184.Τραωδώ, κλαίω και πονώ κανείς ‘κι λέει κανείται,   κανείς ‘κι λέει λόγον καλόν, η κάρδα μ’ να χουλείται.
185.Τερώ τον ουρανό γελώ, τη μαύρη γην και κλαίω,   τερώ τα ραχοκέφαλα, παρηγορίαν παίρω.
186.Ολήμαυρα τ’ ομάτα τσ’ είν’, τ’ οφρύδα τσ’ πογιαμάδες,   σ’ ατά γουρπάν’ να ίντανε, δεκαοχτώ γιοσμάδες.
187.Εγώ είμαι ραχόπουλον, ση δείσαν μαθεμένον,   σ’ έναν έμορφον κορτσόπον, είμαι σουμαδεμένον.
188.Αρνί μ’ έλα να χαίρουμες, τα νεότητα τελείνταν,   εγάπην και το σεβνταλούκ’, αδά σον κόσμον ίνταν.
189.Ατό κοιμάται σα ψηλά και σ’ άσπρα τα κρεβάτα,  την κάρδα μ’ ετσουρούεψα, σ’ ατηνές τα σοκάκια.
190.Πώς να μη λέγω ανώμοτον, πώς να μη λέγω αΐκα,  ατά τ’ ομάταπου ελέπ’, πώς να μη στεκ’ καρίπκα.
191.Αρνί μ’ μη σημαδεύκεσαι, σα ξένα τα χωρία,  πασκίν’ ντο ‘κι είν’ να παίρνε σε, τη μαχαλάς παιδία.
192.Σο σπιτόπο σ’ ολόερα, πόσα στρατόπα έχω,  ισμάρ όντες θα κρούω σε, πουλί μ’ θα ξεροβέχω.
193.Όλεν την μέραν κελαηδώ, άμον Θεού πουλόπον,  μανάχον χτίζω φωλέαν, σιμά σ’ εμόν τ’ αρνόπον.
194.Πουλί μ’ εσέν’ εγένεσεν, ποϊλίσα ακριτομάνα,  πουλί μ’ εσέν’ εβύζαξεν, Μάτσκας παρχαρομάνα.
195.Αναθεμά σας έρημα, αναθεμά σας ξένα, ξερόν ψωμίν ας έτρωγα κι ας έμνε με τ’ εσένα.
196.Αναθεμά και τα μακρά και τ’ απηδεβασέας, το κάρδοπο μ’ εγώμοσαν δάκρα και πικρασέας.
197.Πουλί μ’ έλα σ’ εμέτερα, η μάνα μ’ κατ’ θα λέει σε,  κατ’ θα λέει, κατ’ θα καντουρεύ’, σο γιάν’ ιμ’ κιαν θα θέκ’ σε.
198.Εμέν’ κι εσέν’ τρυγώνα μου, σ’ έναν οτάν να εβάλναν, ν’ εχάναν τ’ ανοιγάρα θε, εμάς να ανασπάλναν.
199.Εσύ είσαι τ’ εμέτερον κι εγώ τ’ εσετερίον,  ντο λάσκεσαι άμον ορφανόν, αρ’ απές σο χωρίον.
200.Κόρη πέει με τον ζώγραφον, π’ εζωγράφσεν τα κάλια σ’,  ας δίγα τον τ’ αργατικά τ’ και βάλ’ με σην εγκάλια σ’.
201.Κόρη πέει με τον ζώγραφον, π’ εζωγράφσεν εσέναν, ας δίγα τον τ’ αργατικά τ’ και ζωγραφίζ’ αλλ’ έναν.
202..
203..
Α ‘σα χείλια σ’ κρεμάγουμαι, όντες ανοίς το στόμα σ’, να έπλανε ‘με ο Χριστόν, έναν βραδύν ‘σ’ όρομα σ’.
Αβούτα τα νεότητα, πάγνε κι άλλο κι κλώσκουν, άμον εκείνο το χορτάρ’, τα πρόγατα ντο βόσκουν.
Αβούτο ο κόσμον ψεύτικον, αλήγορα τελείται, πολλά να ζεις πεζεύκεται, ολίγον κι κανείται.
Αν αποθάνω γιαβρόπο μ’ ωριάσον ανασπάλτς με, η χώρα θάφτ’νε με σην γην, εσύ σην ψη σ’ να βάλτς με.
Άν αποθάνω εσύ μη κλαίς, και μη μοιρολογάς με, ζωντανόν μόνον τσούξον με και μη κακολογάς με.
Αν αποθάνω ξαϊ μη κλαίς και μη τρώς την καρδία σ’, κλάψον μ’ ατώρα ζωντανόν και φτούλτσον τα μαλλία σ’.
Απ' αδά ους τ' εσέτερα πορτόπα πέντε δέκα, την ώρα μ' και τ' εγκόλπιο μ' σ' εσέτερα εφέκα.
.
Γράμμαν γράφτω και στείλω ‘σε απόψ’ κι θα κοιμούμαι, και με τήναν θα στείλ’ ατό δεβάσκεται φογούμαι.
Δάκρυα, αποκάμια και σαχτάρ’ κι έναν μαύρον καρδίαν, άλλο τηδέν κ’ επέμνε ‘με σ’ εγάπς τη φωτίαν.
Εγάπη σ’ κοφτερόν μαχαίρ’ και σίδερον ξαμμένον, ν’ αηλί εκείνον την καρδίαν όθεν εν καρφωμένον.
Εγώ εσέν εγάπανα εσύ εμέν κ’ εθέλνες, εγώ εποίνα παλαλά κι εσύ σεΐρ ετέρνες.
.
.
Τυχαίν' κ' ελέπς 'με σ' όρομα σ' με πρόσωπον θλιμμένον, εγροίκα κι θα έρχουμαι η στράτα μ' εν κομμένον.
Αχ ατό η αροθυμία'σ αρνίμ να σύρτς ατό, κι σύρκετε να χάντς ατό κι χάτε.
Σεβτάν ντο έν κι ξέρετε αμόν καρφίν καρφούτε, με κελπετίν να σύρτς ατό άλλο κι ξεκαρφούτε.
Καλά εποίκα κ’ εγάπεσα ση μαχαλά μ’ κορτσόπον, εμπαίν’ κ’ εβγαίν’ κ’ ελέπ’ ατο και χάρετε το ψιόπο μ’.
Αρνί μ’ την πόδαν ντο πατείς, εγώ να εμ’ν το χώμαν, Ν’ ακούω και την καλατσή σ’ α’ σο γλυκύν το στόμαν.
Τα φαρμάκια ντ’επότ’σες μεν, ευλοΐας να γίνταν, Και όλια τ’ αμαρτίας ις σ’ εμόν την ψην ας κείνταν
Θυμάσαι όντες επαίγναμε σ’ ορμάνια τσαναβάρεα, Η πάχνεα εναν πιθαμήν νε τσαρούχια νε ορτάρεα
Θυμάσαι όντες επαίγναμε, σα χώραφεα μερέαν, Εκλίσκουμ’ και ν εφίλνα σε σην απλοσυνορέαν
Θυμάσαι οντες επαίγναμε, εντάμα σα χορτάρεα, Κάθε χορτάρ’ και φίλεμαν, κάθε βούραν κι εγκάλια
Παράδες `κι εκαζάνεψα, ανάθεμα τα λίρας, Τρυόνα μ’ ερωθύμεσα το στίπον, τη ματζίρα σ’
Τ’ ομματοτσάτσια σ’ ειν’ πολλά, τ’ οφρύδεα σ’ κι αλλ’ ολία, Αρνόπο μ’ όντες είδα σεν, αμόν το χιον’ ελύα
Τα δάκρεα μ’ εκυλίουσαν, Καλομηνέσ’ χαλάζια Εγώ επαρακάλνα το κι ατό `ποίνεν τα νάζια
Αφήστε μεν ας τραγωδώ αούτο το τσιμένι, Τ’ εμόν τ’ αρνίν μικρίκον εν, χωρίς εμέν `κι μένει
Χιονίαν τα ψηλά ρασιά κατήβα σο χωρίον, Κανείτ’ αρνί μ’ ντο έπιες α’ σο νερόν το κρύον
Έρθεν πουλί μ’ ο Χειμωγκόντ’ς κατήβα σο χωρίον, Άλλο μη συρτ’ς την καμονήν για του παρχάρ τον βίον
Γιατί πουλόπο μ’ `κι τερείς άλλο σ’ εμέν μερέαν, Πόσον καιρόν κι άλλο θα διγ’ς σ’ εμέν τη μαχαιρέαν
Πως έθελνα σο κάρδοπο σ’ εγώ να εμ’ν το αίμαν, Έναν ώραν να μ’ επορείς, να ζείς χωρίς εμέναν
Απρίλτ’ς κι ο Μάρτ’ς όντες χιονίζ’ και τ’ άνθεα ρουζν’ απ’ έναν, Αμόν τσ’ εγάπ’ς την εγκάλιαν `κι σκουντουλίζ’ κανέναν
Όλια τα παρχαρόνερα εξέρτ’ς κι απ’ έναν έναν, Κλίσκεσαι κα’ να πίντ’ς νερόν κι αροθυμάς εμέναν
Πουλί μ’ κρύον νερόν είσαι, νασάν τον διψασμένον, Νασάν που κείται με τ’ εσέν και σκούται νυσταγμένον
Εσύ θ’ επέγνες σο παρχάρ, εμέναν κατ’ ελάλνες, Καλά ντο κ’ έρθα με τ’ εσέν, τ’ ημσόν τη ψη’ μ’ θ’ εβγάλνες
Κουτνίν σπαρέλ’ θα `φτάω σε, κουμάσ’ Χατσαβερίτ’κον, Να εχ’ ραψίδ’ Καπίκιοϊς και χαρτσίν Λιβερίτ’κον
Άσπρα τσιτσάκια ξύουνταν α’ σην πορπατεσία σ’, Να εμ’ν τη’ σπαρελί’ σ’ τ’ αστάρ κι εκείμ’νε απέσ’ σα ψήα σ’
Εγώ καρύπκα εκούιζα, ατό χαιρπέσκα ελάλνεν, Την πόρταν εθ’ εκλείδωνεν κι εμέν απέσ’ κ’ εβάλνεν
Εγώ εσέναν είχα σε χαμούφταν κεντρωμέντσα, Κι ατώρα έρθα κι εύρα σε και πολλά τσιχλωμέντσα
Ακείν το πέραν τα ραχιά αρ’ τίναν αναμέν’νε, Ατά που εσονλίτευαν, κανείς πουθέν κ’ επέμνεν
Πουλόπο μ’ θ’ αναμένω σε αφκά σ’ αγρομηλόπον, Θα λύνω και καλοδενώ τ’ εσόν το σπαρελόπον
Όλια τα χάρεις ο Θεόν έπλασεν ατά απάν ις, Ερούξες απάν σον τσεχέλ’ που κ’ εγροικά α’ στο χάλι σ’
Τ’ αρνί μ’ επαρεξέγκεν με ους τα δύο λιθάρια, Τα δάκρεα τ’ εκυλίουσαν άμον μαργαριτάρια
Χτέντσον κι αποδελίασον τα μαύρα τα μαλλία σ’, Λύσον το σπαρελόπο σου, έπαρ’ με απέσ’ σα ψήα σ’
Γιατί κι αφήν’ σε η μάνα σ’ να φευ’ς και ν α’ σο γιαν ατ’ς, Όντες έτον άμον εσέν θ’ έτρωεν τ’ από παν ατ’ς
Πού εν εκείνον το πουλίν τα παλαλά ντ’ εποίνεν, Έστεκε κι εκαλάτσευεν και το ποράν εξύνεν
Δεξιά να πας δελαίνεσαι, ζεβριά να πάς φοάσαι, Δέβα τογρία εμπροστά σ’ εκείνον π’ αγαπά σε
Τ’ εμόν του καρύπ τ’ όνεμα, σ’ ένα βραχιάλι σ’ γράψον, Όντες φορείς και ν αναλλάζ’ς, ας κρούει σο νου σ’ και κλάψον
Σεβταλίδικον καρδία, 'κ' έρται σήν αροθυμία, Τή σεβτάν άτς κ 'ανασπάλλ', Ξάι 'κ 'ακούει ντο λέν' οί άλλ'.
Σεβταλίδικον καρδίαν, Θ' αραεύ'ς μέ τά κερία, Κι όνταν θά ευρίκ'ς ατέν, Μή γεραλεύ'ς ατέν.
Ά σό πρόσταγμαν σκοτούται, Σό κιφάλ' απάν' ματούται, Ποι κλαινίζ' ατέν κί θέλ', Και το έσ'ν άτς αραεύ'.
Πολλά ταενίζ' σά πονά, 'κί γεράζ'ν' ατέν τά χρόνα, βάσανα πολλά δαβαίν', και πολύχρονεσα έν'.
Ατά το μάτες που ελέπ και ατο τ'άσπρον τη γούλας, ασην καρδίαν ατ εβγέν, σεράντα λόγιον βρούλας.
Ατά το μάτες που ελέπ, πως να μη παλαλούται, Άψημον να εν πουλίμ καίεται, γκρεμός να εν σκοτούται
Άμον τ'αρνίμ κι εβρίεται σ'όλεν την οικουμένην, εγώ κι εχόρτασα απατό, ατό πα απεμένη.
εία'μ πει το κορτσόπον σου, πολλά μην τηρανίζ'με
Σείτε κοιμούμνε νόστιμαν, χαντιλίζ και γνεφύζ'με
Ανάθεμά σε νε σεβντά, ευρίκ'ς αγνά καρδίας, εκεί απέσ' σύρ'ς το άψιμο ς',εκεί απέσ' τη φωτία ς' 
Με τη φωτογραφία σου, έχω τρανόν χαράνι, Χαλάλ και σο φωτόγραφον, που επέρεν την παράνη
Εκαλεσέμε με ρακί να πάγω σην χαράν'τς (δις)
να πάγω παίζω κεμεντζέ και άλλος να εν σο γιαν'τς (δις)
Θα έρχουμε παίζω κεμεντζέ θα σύρω τραγωδίας (δις)
θα'λεγα τα σεβντάλια καιώ την καρδίας (δις)
Με το θ'εσπάλνασε είδασε άλλον μία (δις)
σην γεράμ γεράν ένοιξες κι λαρούται καμία (δις)
Αρ'όντας έξα το πουλίμ εσέν πως θα παντρεύνε (δις)
σ'άλλην την ημέρα κι πα γω εμένα θα κηδεύνε (δις)
Αρνίμ σο τάφιμ έρχεσαι έμεν ότες θα κλαίγνε (δις)
και ένα σ'ολλά τα στόματα ντο έφαες'με θα λέγνε (δις)
Σο Θεό ολ χρωστούν την ψυν εγώ πουλίμ σε σένα (δις)
ο θεόν για τον κόσμο εν εσύ είσαι για τεμένα (δις)
Κλαίω και με τα δάκροπα'μ την γην το στέκω βρέχω (δις)
κανείς και'ρθε να ορωτά απές σην κάρδιαμ ντ'έχω (δις)
Επαρακάλεσα θεό, Χρηστό και Αγίους Πάντες (δις)
είπαν εμέ θα κλόσκεσαι και συ που'θε και φάνθες (δις)
Μάναμ εκόπαν τα φτεράμ εκόπα'ν το μούτα'μ (δις)
σο μάτα'μ τι δε κι φένταν εχάθεν τα χαμεζλούκια (δις)
Ο θάνατον κι ο χωρισμόν τρανόν τυρανισίαν (δις)
μονάχα που σο χωρισμό κι ίνεται κηδεία (δις)
ΚΑΡΔΙΑ Μ ΑΠΑΡΗΓΟΡΕΤΟΝ ΠΩΣ ΘΑ ΠΑΡΗΓΟΡΩ ΣΕ, ΕΣΕΝ ΤΑ ΤΕΡΤΙΑ ΕΦΑΓΑΝ ΚΑΙ ΚΙ ΚΑΤΗΓΟΡΩ ΣΕ
ΝΤΟ ΕΕΙΣ ΚΑΡΔΙΑ Μ ΚΑΙ ΠΟΝΕΙΣ ΝΤΟ ΕΕΙΣ ΚΙ ΑΝΑΣΤΕΝΑΖΕΙΣ, ΑΠΟ ΒΑΘΕΑ ΚΑΙΓΕΣΑΙ ΚΙ ΕΞ ΒΡΟΥΛΑΝ Κ ΕΒΓΑΛΕΙΣ
ΕΛΑ ΤΡΥΓΟΝΑ Μ ΜΕ Τ ΕΜΕΝ ΕΣΥ ΕΙΣΑΙ ΤΕΜΟΝ-Ι, ΟΛΕΝ ΤΟΝ ΚΟΣΜΟΝ ΑΓΟΡΑΖ ΤΟ ΠΟΙ Σ ΜΑΝΑΧΟΝ-Ι-
ΑΡΓΟΣ ΕΥΡΕΘΕΣ ΕΜΠΡΟΣΤΑ Μ ΑΡΝΙ Μ ΛΑΛΑΣΕΜΕΝΟΝ, ΑΤΩΡΑ ΔΕΝ ΚΙ ΙΝΕΤΑΙ Η ΣΤΡΑΤΑ Μ ΕΝ ΚΟΜΜΕΝΟΝ
ΝΑ ΣΑΝ ΕΣΕΝΑ ΝΑΙ ΗΛΕ Μ ΝΤΟ ΕΙΣΑΙ ΑΤΟΥ ΨΗΛΑ-Ι ΕΛΕΠΣ ΚΑΙ ΤΟ ΜΙΚΡΟΝ Τ ΑΡΝΙ Μ ΑΡ ΑΤΩΡΑ ΝΤ ΕΦΤΑΕΙ
.Τ' ελλενικόν η λαλίαν (ελλ. ελληνική γλώσσα) εν ινδοευρωπαϊκόν γλώσσα, κι ατουπές εν ξεχωριστόν παρακλάδ και καλατςέβν' ατό σην Ελλάδαν και σην Κύπρον. Τ' αρχαίον τ' ελλενικόν η γλώσσα ντ' εκαλάτςεβαν σα παλαιά τα χρόναι κι οσήμερον μαθίζνε σα σχολία εν έναν γλώσσαν με τ' ατωριζνά τα νεοελλενικά. Το έναν εξέβεν ασ' άλλον κι όλεα είν' ελλενικά.
Τ' ελλενικά γράφκουνταν 3.400 χρόναι. Άλλον ζωντανόν γλώσσαν (εξόν το κινεζικόν) αΐκον τρανόν ιστορίαν σο γράψιμον πα 'κ εςς. Το δυτικόν το κουλτούρι επαίρεν πολλά ασ' ελλενικόν τη γλώσσαν τ' αρχαίου τη Ελλάδας. Πολλά σημαντικά λογοτεχνικά έργα τη κόσμονος, άμον ντο είν' τ' ομηρικά τα έπε και τα γραφόμενα τη Πλάτονος και τ' Αριστοτέλε, άμα και το Κοινόν η Διαθήκη, εγράφταν σ' ελλενικά. Αέτς πολλά παλαιά ελλενικά λέξεις εσέβαν σα καινούρεα γλώσσας κι ατουπές οσήμερον είναι ξενικά λέξεις.
.Τ'ελλενικόν η γλώσσα ανήκ' σα ινδοευρωπαϊκά τα γλώσσας. Ατουπές τ'ελλενικά υπολογίζν' ατα ιδιαίτερον παρακλάδ. Εςς τα διαλέκται νατς άμαν οι γραμματιζμέν' τη κόσμονος λέγουνατα διαλέκται, κιαραέτς γλώσσας πα 'κ είναι. Πολλοί λέγουνε τ'αρχαίον το μακεδονικόν τη γλώσσαν έτον αδερφικόν γλώσσαν, άμαν 'κ εξέρουμε πολλά για τ'ατέν τη γλώσσαν. Ασ' άλλ τη μερέαν πα ελογαριάζνε πως κι αβούτεν έτον ελλενικόν διάλεκτος.
Οι Αθηναίοι ας σην Σάμο έρχουνταν σην πατρίδα τη βασιλέα Ξέρξη, σην Περσία, να εφτάνε τρανόν κακόν και σην Χίον και σην Έφεσσον εκόντευαν και επήναν ετοιμασίαν για να πολεμούν με τα πλοία απές σην θάλασσα και τι στρατηγούς τίνας είχαν ξαν εξέγκανατς τον Μένανδρον, τον Τυδέα και τον Κηφισόδοτον. Ο Λύσανδρος ας σην Ρόδον σιμά σην Ιωνίαν δ(ε)αβαίν, οπίς ας σα πλοία που επέγναν σον Ελλήσποντον και σ’ εκείνα τα πολιτείας που επήκαν ανταρσίαν. Οι Αθηναίοι πα φέβνε ας σην Χίον απές σο πέλαγος σον Πόντον γιατί η Ασία εν εχθρός ατούν. Ο Λύσανδρος ασ’ σην Άβυσον εχπάστεν με τα καράβ(ε)α για την Λάμψακον που εν ας σην μερέαν των Αθηναίων και οι Αβυδινοί και οι άλλοι επέγναν και ο Θώρακας ας σην Σπάρτην έντονε ο αρχηγός ατούν. Εσέβαν απές σην πόλιν, επέραν ατέν. Η πόλη είχεν ούλα τα καλά και ο στρατόν έρπαξαν κρασιά, σιτάρ(ε)α και ούλα ντο εχρειάσκουνταν. Ο Λύσανδρος εφέκεν ούλτσς τ’ ανθρώπς τη πολιτείας να φέβνε.
Την πατρίδα μ’ έχασα,
έκλαψα και πόνεσα (2)
Λύουμαι κι’ αρροθυμώ
Ωι ωι, ωι ωι
Ν’ ανασπάλω κι’ επορω(2)
Μίαν κι άλλον σην ζωη μ’
σο πεγάδι μ’, σην αυλή μ’( 2)
νέροπόν ας έπινα
Ωι ωι, ωι ωι
και τα ομάτεα μ’ έπλυνα(2)
Τα ταφία μ’ έχασα ,
Ντ’ έθαψα κι’ ενέσπαλα (2)
Τ’ εμετέρς αναστωρώ
Ωι ωι ,ωι ωι
και σο ψώπο μ’ κουβαλώ(2)
Μιαν κι άλλον σην ζωη μ’
σο πεγάδι μ’, σην αυλή μ’( 2)
νέροπόν ας έπινα
Ωι ωι, ωι ωι
και τα ομάτεα μ’ έπλυνα(2)
Εκκλησίας έρημα
μοναστήρεα ακάντηλα(2)
Πόρτας και παράθυρα
ωι ωι , ωι ωι
επέμναν ακράνοιχτα(2)
Μιαν κι άλλον σην ζωη μ’
σο πεγαδι μ’, σην αυλη μ’( 2)
νέροπόν ας έπινα
Ωι ωι, ωι ωι
και τα ομάτεα μ’ έπλυνα(2)
Τνεῖξ ἄββεθμζ, ηνεῖξ ἄββεθμζ ιααία θμνειέκμζ,
ἔνεακ ’ξ ζ’ Ἀανάι’ ηὸ ἔκμζημκ, ἔνεακε ’ξ ζὴκ αὐθζώκακ.
἖ηεῖ ’ξ ζὴ ιέζ’ θεβκόηθαδμκ δεκηνὶκ ηαὶ ιὲ ηὰ ιῆθα,
ἐηεῖ ’ξ ζὴ ιέζ’ θεβκὸκ ἀιπέθ’ ζηαθύθζκ θμνηςιέκμκ
ηαὶ ’ξ ζὴκ ἐαόνακ ηὸ ηναπέγ’ ἄζπνμκ ιακηήθ’ ζηνςιέκμκ.
἖ηεῖ ἔνεακ ηαὶ ηάεμοκηακ, η’ ὀζπίηζκ εὐθμβίγ’κε,
η’ ὀζπίηζκ ηαὶ η’ ὀζπζηακμὺξ ηζ ὅθεκ ηὴκ ἐπεηείακ.
’Σ ζμὶ λέκ’ξ ηαὶ ’ξ ζ’ ἀββεθόλεκμοξ, ἀββέθ’ξ ηαιανςιέκμοξ,
θέν’ ὁ Ἀανάι’ξ ηὸ ηέναζιακ, δίζημκ ηαὶ ιὲ ηὰ ιῆθα,
ιῆθα ηαὶ βειμονόιδθα ηαὶ ιμῦζημκ ηὸ ζηαθύθζκ –
ηαὶ ζηέη’ ’ξ ζὸ βζάκ’ πανάιενμξ, ααεέα κμοκζβιέκμξ:
«Γζὰ ηό πμζμκ ἔνεακ ἀββέθ’; ἖ιᾶξ ηαὶ κηό ιεκμῦκε;»
Ἡ Σάννα θέν’ ηὸ ηέναζιακ, κενάκηγζκ ηοδςκζάηεκ,
ηνύμκ κενὸκ ἀζ’ ζὸ πεβάδ’, ηαοηὶκ ιαθαιαηέκεκ –
ηαὶ ζηέη’ ’ξ ζὸ βζάκ’ πανάιενμξ, ααεέα κμοκζβιέκηζα:
«Γζὰ ηό πμζμκ ἔνεακ ἀββέθ’; ἖ιᾶξ ηαὶ κηό ιεκμῦκε;»
Ἀββέθ’ ἐγώζηακ ζηαονςηὰ η’ ἀββεθζηὰ θςνία,
εὐθόσζακ ηαὶ ηὸ ηέναζιακ, ηὴ ανῶζζκ ηαὶ ηὴκ πόζζκ,
η’ ἕκακ εὐπήκ, ηαθὸκ εὐπήκ, εἴπακε πανειέκμκ:
«Ἄη’ζμκ, Ἀανάι’, αμοθὴκ Θεμῦ ηαὶ ηῆ Θεμῦ ηὸ θόβμκ !
Ἡ Σάννα εὰ βεκκᾶ οἱόκ, θῶξ ηαὶ πανὰ ’ξ ζ’ ὀιιάηα ζ’,
θῶξ ηαὶ πανὰ ’ξ ζὸ ἔκμζημ ζ’, θῶξ ηαὶ πανὰ ’ξ ζὸκ ηόζιμκ !»
Ἡ Σάννα ’πζηνμβέθαζεκ ηαὶ πμκειέκηζα εἶπεκ:
«἖βώ-ζ-κ βδναζόθμνμξ ηαὶ πῶξ εὰ παζδμπμίς;
Τενῶ ηὴκ ἐιπμδέα ιμο, ηενῶ ηαὶ η’ ἐιπνμηάνδα ι’.
Πμῦ εὰ ηναηῶ ηὸ βέκκειακ ηαὶ πμῦ εὰ ηνμύκ’ ηὰ πόκζα;
἖βὼ ηαὶ πῶξ βαθμθμνῶ ηαὶ πῶξ εὰ αογαθίγς;
Τύπδκ ἂκ εἶπα, ’ξ ζὰ ηαθὰ ηῆ κεμκηῆξ ηὰ πνόκζα,
παζδὶκ ε’ ἐπμίκ’κα ηζ ἄπανμξ ἐβὼ ’ηὶ ε’ ἔπειείκ’κα ! 
Χςνάθ’ ἀπθόσκ, πεηνμηόπ’, ηαὶ πῶξ ηναηεῖ ηὸ ζπόνμκ ;
Ξενόηθαδμκ ζοηάιεκμκ ηανπὸκ ηαὶ πῶξ εὰ θένεζ ;»
«Σάννα, Θεμῦ ηὸ ιέκειακ ! Θεμῦ ἡ ζηοπανία !»
Ἀββέθ’, μὐνακμθώηαπημζ ηζ μὐνακμθςηαβιέκμζ,
ἀζ’ ζὸ ηναπέγ’ ἐζ’ηώεακε η’ ἐππάζηακε κὰ πάκε.
Ἀανάι’ξ ἐπανελέβηεκ ἀη’ξ πένακ πόνηαξ ηζ αὐθζώκαξ.
Κζ ὅκηακ ’ιαηνμπζδέαακε, ἀπὸ ηανδίαξ εἶπεκ:
«Νόιμξ η’ ἐζὸκ ηὸ εέθδιακ ! Θεέ ι’, εὐπανζζηῶ ζε !»
Ἡ Σάννα ηαὶ-κ ἀζ’ ζὴ πανὰκ ἐζάζερεκ η’ ἐπέι’κεκ –
ἔη’ζεκ ηαὶ ’ξ ζὴκ ημζθίακ ἀη’ξ κὰ θαηανίγ’ ηὸ πθάζιακ !
἖ηεῖκμ ηὸ θακένςιακ ηζ ἀββεθειπνμθαζία
ἔημκ ηὸ πνςημθάθεημκ ἀπ’ μὐνακμῦ ζδιάδζκ,
ζδιάδ’ ηαὶ πνςημζήιαδμκ, Χνζζηέ ι’, ’ξ ζ’ ἐζὸκ ηὴκ ἔθακ !
Τὸ ζηαονςηὸκ ηὸ γώζζιμκ ιὲ ηὰ πνοζὰ θςνία,
ιέκειακ ηαὶ ζηενέςιακ μὐνακμπαναβιέκμκ,
ἔημκ ὁ Τζιζόζηαονμξ, Χνζζηέ ι’, η’ ἐζὸκ ἡ δόλα !
Φῶξ ηαὶ πανὰ ’ξ ζ’ ὀιιάηα ιμοκ ! Φῶξ ηαὶ πανδβμνία !
Πμοθί ι’, εὰ πᾶιε ’ξ ζὸκ πανπάν’, ὅεεκ ηνύα κενόπα
ηζ ὅεεκ πανπανμηζίηζεηα η’ ἐαόναξ εὐςδάγ’κε
ηαὶ ηὰ πμοθία ηεθασδμῦκ, ιαναίκ’κε ηὰ ηανδίαξ.
Ἄζπνα γμοπμύκαξ κὰ θμνεῖξ ηαί, ’ξ ζὰ θεβκὰ ηὰ ιέζα ζ’,
θαπών’ γςκάν’ κὰ ηαθμδέκηξ ηαὶ θμηὰκ ιεηαλέκεκ
ηαὶ ’ξ ζ’ ἐιπνμηάνδα ζ’ η’ ἔιμνθα, η’ ἀζπναεαιονζβιέκα,
δζπθὰ ηαδέκαξ κὰ θμνεῖξ, πεκηόθζνα, θθζνία,
αναπάθζα ’ξ ζὰ πενόπα ζμο ’ξ ζὴκ Πόθ’ ἀβμναζιέκα
ηαὶ ’ξ ζ’ ἔιμνθα ηὰ δάπηοθα ζ’ ηὰ ημκηοθμβναιιέκα
ἀκηίηαξ ηαὶ πμθθὰ ἀηνζαά, πζνθάκηα δαπηοθίδα.
἖ηεῖ εὰ εἶκ’ μἱ ἔιμνθμζ η’ ἐηεῖ ηὰ παθθδηάνα,
ηαέκοθμζ, ζμοιαδειέκ’ ηαὶ ὅθ’ μἱ κεμκηάδεξ –
η’ ἐζύ, η’ ἐιὸκ ἡ ρὴ ἐζύ, πνοζέζζα εααηένα,
ἀπέζ’ ’ξ ζμὶ κέμζξ ηαὶ ’ξ ζ’ ἔιμνθμοξ πακηέιμνθμξ κὰ εἶζαζ
ηζ ἅιμκ ηὸκ ἥθεκ κὰ θςηάεζξ, πμοθί ι’, ηζ ἅιμκ ηὸ θέββμκ,
ηζ ὅεεκ δαααίκηξ ηαὶ ηάεεζαζ πανᾶξ ἀκεμθμνία
ηζ ἂκ ζηέη’ξ ὁ ηόπμκ ιάνακηα, ηῆ πανπανί’ πμηάια
ηζ ἀδέααηα κὰ ’ίκηακε ηζ ἀκεμπμνπαηδζίαξ.
἖ζέκ, πμοθὶ ι’, ὅθ’ κὰ ηενμῦκ, ἐζὲκ ηαὶ κὰ γεθεύ’κε,
κὰ θέβ’κε ηίκμξ ἔκ’ ἀηὲ ἔιμνθμξ εααηένα
ηαὶ κη’ ἔικμζημκ θαθίακ ἔπ’ ηζ ἀηόζμκ πανειέκμκ
ηαὶ η’ μὐνακμῦ πζθέιμνθα ηὰ θόβζα ’η’ξ εἶκ’ ηναβώδα;
἖ηεῖ ’ξ ζὰ ναπμηέθαθα ηαὶ ’ξ ζὰ ρδθὰ πανπάνα
ηνακὸκ πανὰκ ηαὶ πακμΰν’, θύναξ ηαὶ ηναβςδίαξ!
἖ηεῖ γμῦκ’ μἱ ηαέκοθμζ ηαὶ μἱ ζμοιαδειέκμζ, 
ηὰ παθθδηάνα η’ ἔιμνθα η’ μἱ κέμζ η’ ἐιεηενίςκ!
἖ηεῖ γμῦκε, ’η’ ἐπάεακε! Ἂξ παίνμοιεξ, πμοθόπμ ι’!
Γζά πίαζμκ ηὸ πένζ ιμο ηαὶ ιὲ ηὴκ ηναβςδίακ
ἂξ ἀνπζκμῦιε ηὸ πμνόκ...
’Σ ζὸκ ρεύηζημκ ηὸκ ηόζιμκ
ὅθζα ἰδέακ - ὅνςιακ ηζ ἀνμεοιίαξ δάηνα ... 
Ο Υίλον και ο Γοργόρτς κρούν’ την τάβλην απέσ’ σο καφενείον τη χωρί’ και
αντάμαν σιρισεύνε απάν’ σα κομματικά. Ο είνας σύρ’ σην ανατολήν μερέαν και ο 
άλλος σην δύσην... Άμα ξάν’ φίλ’ είναι. Για να ευτάει τον Υίλον και γουζεύ’, λέει ο
Γοργόρτς: «Βάλομ’ στοίχημαν; Άμα νικάς με θα δίγω σε έναν πακέτον τσιγάρα.
Αμά νικώ σε, τιδέν ’κί θέλω. Μονάχον θα έρχεσαι μετ’ εμέν’ μίαν σην εγκλεσίαν
την Κερεκήν. Πολλά χρόνα εκέσ’ ’κ’ επάτεσες. Ας εξέρ’ τς α’!»
–Εέντον, Γόργορ! Εσυμφώνεσεν ο Υίλον.
Για ο Γοργόρτς έτον κι άλλο μάστορας, για έτον Θεού αίρεση, ενίκεσεν τον
Υίλον. Ο Υίλον αρτούχσον, άμον άγουρος, εκράτεσεν τον λόγον ατ’. Σην
Κερεκήν εφόρεσεν, ενέλλαξεν και εταράεν με τον Γοργόρ’ να πάν’ σην εγκλεσίαν.
Έπεϊ εύραν εύκαιρα στασίδα και εκάτσαν γιαν-γιανά.
Ο Υίλον, όσον τ’ εκάτσεν, άμαθος άμον τ’ έτον, εφτουλάκ’ σεν. Ο ποπάς πα με
τα ίμονα ’κί τελέν’. Νουνίζ’ ο Υίλον να ευρίκ’ μαχανάν να δαβαίν’ πλάν’. Ξάν’ ο
Θεόν εβοήθησεν: Ο ποπάς σίτα ψάλ’ λέει ανάμεσα και το «...και πληρώσωμεν την 
δέησιν ημών κ.λ.π.». Ο Υίλον επήρεν αλούσ’. Εκουπίεν σον Γοργόρ’ μερέαν και
με τ’ έναν γουζήν λέει ατον αφκακές: «Αβουτοίν επαλάεψαν εμας! ’Κί κανείται ντο
πληρώνομ’ πλέα και πλέτερα την ΔΕΗ με το χαράτσ’ απάνκαικα, ατώρα
ετικλάεψαν έμπρα μουν και αβούτ’ την ΔΕΗ-΢ΗΝ. Εγώ άλλο τιδέν και σην
κανείναν ’κί πληρώνω, επετσαρακώθα. Ατώρα χαμάν θα δαβαίνω πλάν και άμα
θέλτ’ς έλα κι εσύ».
Και ερούξεν έξ’ μονάχος ατ’ με το σιτάμ’ –ν- αθε.
Εκείν’ τα μαύρα τα χρόνα τη προσφυγίας, ο ΢τυλίκον
επέμνεν σαγαπσούης. Μικρόν μωρόν εχάσεν την μάναν και
τον τατάν αθε. Αέτσ’ πα εξέβαιν ατον αρχάν ο ταής ατ’ ο
Γοργόρτς, π’ επήρεν ατον σ’ οσπίτ’ν ατ’ και είχεν ατον άμον
παιδίν ατ’ μαζί με τ’ εκεινού τα τέσσερα κορτσόπα. Σα
χρόνα ζατί τιδέν ’κι λογαράζνε, έρταν και δαβαίνε
αγληγορετά και ’κι στοχεύνε γιάμ’ τσουγναεύνε τ’ ανθρώπ’ ς και τα έργατα τουν.
Έρθεν έρθεν κι αλλομίαν ο Γοργόρτς πα επέμνεν χέρος με τα πέντε παιδία σην
καμπούραν ατ’. Ο ΢τυλίκον ουζέ εέντον δέκα τέσσερα χρονισνός, γοτσά παιδάς.
Ο ταής ατ’ ασ’ έναν μερέαν χαίρεται για τον ανεψόν ατ’, άμα ασ’ άλλο νουνίζ’ ντο
θα ευτάει με τ’ αβούτον ανάμεσα σ’ εκεινού τα γετίμα; Σο καλλίον εύρεν ντ’ έτον
να γυναικίζ’ ατον. Ζατί εκείν’ τα καιρούς τα παιδία από μικροί εγυναίκιζαν. Και ’κι
έτον μανάχον ντο θα επαίρναν γαρήν, θα εδικαιούνταν και χωραφί κλήρον.
Ασ’ αλτούρεψεν α’ σ’ αχούλ’ν ατ’ ο Γοργόρτς, ερχίνεσεν να αραεύ’ νύφεν.
Πολλά ’κι εδέβεν τ’ ανάμεσα, εύρεν για νύφεν την θαγατέραν τη φίλονος ατ’ ασ’ σα
Σαχτάγουραν , π’ εκάθουντον ατώρα σ’ έναν χωρίον τσιπ σουμά σην Βέροιαν. Σο
κορίτσ’ καλόν και πασαρεμένον, άμα εφτωχόν. Εγέντον δέκα οχτώ χρονιζνέσα και
’κι εύρεν το τυχηρόν αθε. Αέτσ’ πα οι δύ’ παλαιοί φίλ’, χωρίς να ερωτούν τα
παιδία, εδέκαν τα χέρα να γίν’ταν’ συμπεθέρ’.
΋λα τ’ ανάμεσα εγένταν με την σειράν ατουν κα έναν Κερεκήν, Θεού ημέραν,
ο ΢τυλίκον και η Βαρβάρα εγένταν αντρόγυνον. Άμα η παντρειά, τ’ εξέρομ’ το
πράμαν, έχ’ και κάποια ταρτίπα   (...) ανάμεσα σον άγουρον και την γαρήν. Ασ’ ατό
και μερέαν η Βαρβάρα έτον ταμάμενα και με τα τσαζουλούχα τ’ς εσέγκεν σην
ιμάν και τον ΢τυλίκον.
΢ην αρχήν όλα καλά επέναν και τ’ αντρόγυνον εφαίντον χαρεμένον. Άμα
πολλά ’κ’ επήεν ανάμεσα και ο ΢τυλίκον, τσαχάλ’ παιδίν, ερχίνισεν κα κρούει
οπίσ’. Εκουράγαν τα μέσα τ’, εχάσεν την χράν ατ’ και βίρα ίδρωνεν. ΢απαπί τη 
ιδρωματί εψυχώθεν και ερχίνεσεν να υλίζ’ το μυτίν ατ’. Ντο να ευτάει ο περισάντ’ς;
Σ’ οσπίτ’ τ’ απέσ’ κραρόν, τιδέν ’κι ευρίεται να πατεί σον πέσκον και χουλείται.
Αέτσ’ έν’. Δύο περισάν’ ενώθαν κι εποίκαν έναν τρανόν περισανλούχ’.
Οξώκα, χειμογκονί ημέραν, άμα ήλον τσαγανίζ’. Σα ταλτάδας εχουλέθαν. Ο
΢τυλίκον, κασανιχτά και πουγαλεμένα, έρθεν και εγόνεψεν σην ταλτάν τη πονικί,
γαρσού σον ήλον. Εκάτσεν κούκουβα και εκουπίεν απάν’ σα γόνατα τ’ με το κιφάλ’
ανάμεσα σα χέρα τ’, τεμάκ να αφήν’ ανοιχτόν τόπον να υλίζ’ το μυτίν ατ’ ίσα απάν’ 
σο χώμαν. Εκείνο πα τ’ άκλερον σταματεμόν ’κι έχ’. Έναν άμον δασίρας ράμμαν,
αρχινά ασ’ σο μυτίν και κατηβαίν’ ούσ’ εμπροστά τ’ σο χώμαν. Ο ΢τυλίκον, ο
άχαρον, ξάϊ σαγάπ’ ’κι εβγαίν’ α’, να σπογγίζ’ εναξά το μυτίν ατ’. Άντσα από
καμίαν σύρ’ άν’ το μυτίν ατ’ κι επεκεί απιδαβαίν’ α. Εφέκεν ατός ατόν και σάνκιας
ερχίνεσεν να ναρκούται ασ’ σην χουλασίαν.
Ο πετεινόν πα, μέρ’ έτον, μέρ’ ’κ’ έτον, εταμπλάεψεν με τέσσερα πέντε
κοσάρας ολόερα τ’. Αναχάπαρα εζάρωσεν την γούλαν να ελέπ’ κι άλλο καλίον ατό
ντο παρλαεύ’ εμπροστά σον ΢τυλίκον. Εσέγκεν α’ σο μάτ’ και ουσούλα ουσούλα
γιανασεύ’. Ούντες εγροίκ’σεν ντο κοιμάται και ’κι λαταρίζ’ ο ΢τυλίκον,
εγιανάσεψεν κι άλλο πολλά και ερχίνεσεν να κουδίζ’ τη ΢τυλίκονος τα μύξας.
Επεκεί ερχίνεσεν να κουΐζ’ και τα κοσάρας. Ο ΢τυλίκον άμον εγνεύσεν μοδαμένα.
Ετέρεσεν αέτσ’ τσαλγάπα τον πετεινόν, άμα ’κι επέμνεν ατον σουλούχ’ να χατεύ’
ατον. Άντσα υπναμένα και τσουγκρωτάρα καλατσεύ’ σον πετεινόν: «Πέτεινε, δέβα
χάθ’ αγλήγορα απ’ αδακά. Αν ’κι έν’ θα αγκαλώ σε σον ταήμ και γυναικίει σε!».
1)’Σ σην πόρτα σ’ έρθεν άρχοντας κ’ εφτά προξενητάδες
και προξενούν να παίρ’νε σε νύφεν ’ς σ’ αρχοντοπούλιν
’ς σ’ αρχοντοπαίδ’ το μαναχόν, τ’ αρχοντογεννημένον.
Παρακαλεί οάρχοντας, λέν’ οι προξενητάδες:
«Το κάστρεν ατ’ ψηλόκαστρον και μαρμαροχτισμένον,
τον ουρανόν κρατεί συνόρ’ κι αντισυνόρ’ τα λίβö,
’ς σον ήλεν έν’ από σουμά κι άλλο σουμά ’ς σα άστρö,
’ς σον φέγγον έν’ απ’ αντικρύ κι αντιφεγγίζ’ ’ς σο φως-ν ατ’.
Ολόερα ’ς σον κάστρεν ατ’ ομάλ’ και περιβόλιν,
εκεί δεντρόπ’ ακλάδευτα κι αμάραντα τûιτûέκια 
και μαναχόν κοκκύμελον ’ς σην πόρταν φυτεμένον˙
εκεί νερά τρεχούμενα ποτίζ’νε και δöβαίν’νε
κ’ έναν, το παρχαρόνερον, ’ς σην πόρταν έü’ κρενόπον˙
κ’ εκεί πουλόπα κελαϊδούν κ’ εκεί πουλιά κονεύ’νε
κ’ εκεί αϊτέντς ασάλευτος μαρμαροστέκ’ ’ς σην πόρταν.
Το κάστρεν το ψηλόκαστρεν, το μαρμαροχτισμένον, έü’ ασημοπαράθυρα κ’ έναν μαλαματένεν
κ’ έναν μικρόν μικρίτûικον φεγγίτεν μαεμένον.
Ασ’ σο χρυσοπαράθυρον ελέπ’ τ’ αρχοντοπούλιν
παρεκκλησόπον μάρμαρον, π’ έü’ χρυσόν άε-βήμαν.
Εκεί παπάς ’κι λειτουργά, δôκος ’κ’ εβγαίν’ με τ’ άγια˙
εκεί ο α-Ευγένιον εμπαίν’ ’ς σην λειτουργίαν
κ’ οι δώδεκα οι απόστολοι ψαλτάδες παραστέκ’νε.
Κι ασ’ σο μικρόν μικρίτûικον φεγγίτεν μαεμένον
ελέπ’ λιβάδö πράσινα, στράτας και πολιτείας˙
κ’ ελέπ’ θάλασσαν γαλενόν κ’ ελέπ’ θαλασσοάκρö
κ’ ελέπ’ γιαλάκρö έμορφα, χαμελοδεντρωμένα˙
κ’ απέσ’ ’ς σην μέσ’ ’ς σο πέλαος καράβ’ αρματωμένον.»
’Σ σην πόρτα σ’, ’ς σο ψαλάφεμαν, κόρ’, έρθαν παλληκάριν,
αμόν αϊτέντς περήφανος ’ς σ’ άλογον καθισμένος
κι άμον Αέρτς παντέμορφος και ηλεφωταγμένος.
’Σ σην αύλια σ’ δέν’ τον μαύρον ατ’, τον λιβωτόν τον μαύρον, και καλοδέν’ χρυσόπλεχτον χρυσόν ζωνάρ’ ’ς σα μέσα τ’,
γιοσμάδ’κα στέκ’, ισάεται, γιοσμάδ’κα απορθούται
και με την ’περ’φανίαν ατ’ στέκ’, κοντοστέκ’ και λέει σε:
«Εμέν, κόρ’, δωδεκάχρονον ερμάτωσεν η μάννα μ’,
 εδώκε με λαφρόν σπαθίν, άψιμον και φωτίαν,
τόξα και τοξοσάιτα και αργυρόν κοντάριν
κι όνταν επαρεξέγκε με, αϊτέν καμαρωμένον,
üίλια ευχάντας είπε με ’ς σα üίλια τραβωδίας.
Εγώ, μικρόν αετοπούλ’, ραüόπα επιδέβα,
ς’ σα επουράνια ’πέταξα, μεσουρανού εστάθα,
ψηλά ’ς ση Γαβρά το ραüίν εκάτσα κ’ ενεπάγα.
Εγώ, λαφρόν λαφόπουλον, ελαφροποδαράτον,
’ς σ’ ορμάνια ’ς σ’ ορμανόραüια, ’ς σ’ ορμία εταράγα
και ’ς σα τρεχούμενα νερά εκλίστα κα και έπα.
Κ’ εγώ δράκος, δρακόπουλον, εκόνεψα ’ς σα κάστρö,
’ς σα κάστρö έπα κ’ έφαα κ’ εκεί επεβραδôστα˙
κι αμόν τον κύρη μ’ Έλλενος, ρωμαίικον παλληκάριν,
 έναν πουρνόν πουρνίτûικον ’ς σον πόλεμον εξέβα
κ’ εκάρφωσα με το κοντάρ’ üίλιους ’ς σα πολεμίστρας
 κ’ εσπάθωσα με το σπαθίν üίλιους ’ς σα καστροτόπö, üίλιους και üίλιους δώδεκα ετόξεψα κ’ εντώκα
πέραν ’ς σα ραüοκέφαλα και ’ς σα παρχαρομύτö˙
και üίλιους επερμάτωσα, üίλιους δεμέντς εφέκα
56)και üίλιους ’καλοκλείδωσα ’ς σα χαμελά τα κάστρö».
ΣΩΤΗΡΑ Τίναν έρθεν να ψαλαφά ;
ΣΥΜΕΛΑ Χόû’ για τ’ εμέν ’κ’ έρθεν.
ΣΩΤΗΡΑ ’Κι θέλ’ ατον, ‘κι θέλ’ ατον, τα κατσία τ’ μ’ ελέπω.
ΝΑΣΤΟΣ ’Κι θέλ’ ατον ’κι παίρ’ ατον, κυλίστ’ öτον ας έρται.
ΣΩΤΗΡΑ Ούι ανάθεμα τον, τον κουτούφαλον.
ΣΥΜΕΛΑ Νέκουτûη, ντο λόγια είν’ ατά ντο λές; Εχάσες ατα, εχάσες πιρöτία την
εντροπής;
ΣΩΤΗΡΑ Μάνα, ’κι ακούς ατον ντο λέει ;
ΝΑΣΤΟΣ (Δείχνοντας τον εαυτό του) Σωτήρα, αδακές’ τέρεν νεότητας και εμορφίας.
Τέρεν και ντ’ έμορφον γαΐû’ φορώ. (Στους θεατές) Ας έν’ καλά ο Πάντùον.
ΣΩΤΗΡΑ Σην αϊνάν ξάι είδες τα κατσία σ’;
ΝΑΣΤΟΣ Εσύ είδες ατα ; Εγώ κάθαν ημέραν ελέπ’ ατα.
ΣΩΤΗΡΑ Αβούτος εχάσεν τα μουσκάρö τ’.
ΝΑΣΤΟΣ Εγώ εχάσα τα κ’ εσύ εύρες ατα.
ΣΥΜΕΛΑ Εθέλ’νες να έκουες ατα;
ΣΩΤΗΡΑ Μάνα, εσύ πα ατόν φορτούσαι ;
ΝΑΣΤΟΣ Όχι εσέν την γλωσσούν.
ΣΩΤΗΡΑ Έξ’ απαδαπές’, αφορισμένον νερöσίαν. Τα κατσία σ’
μ’ ελέπω.
ΝΑΣΤΟΣ Εγώ είδα σε κ’ ελιγώθα.
ΣΩΤΗΡΑ Άιτε, πακλöεύτ’ αγλήγορα απαδαπές’.
ΝΑΣΤΟΣ Ντ’ αγληγορείς να χατεύς με; Θα φέγω με την ησυχία
μ’. Ίσως να πουûμανεύς.
ΣΩΤΗΡΑ Αγλήγορα είπα σε να πας χάσαι απαδαπές’. Κανείται
ντ’ εποίκα υπομονήν.
ΝΑΣΤΟΣ Η αγράûκεμος τη θεού ντο έπαθεν;
ΣΩΤΗΡΑ Έξ’ απαδαπές’, είπα σε, πέρπεριûαν. Ελέπω σε και ταράγουνταν τα ιντέρö μ’.
ΣΥΜΕΛΑ Νέκουτûη, ντο λόγια είν’ ατά ντο λες ;
ΝΑΣΤΟΣ Εσύ να φέεις, εγώ απαδακά ’κι λαταρίζω.
ΣΩΤΗΡΑ Τέρεν εσύ τον Μουλτουβάνον, θα χατεύ’ με κι ας σ’ οσπίτι μ’.
ΝΑΣΤΟΣ (Στους θεατές) Τερείς εσύ γλώσσαν ντο έν’ τη Κίτσας! Τ’ ατεινές (Δείχνει τη
Σωτήρα) σ’ έναν σκαφίδ’ ’κ’ εχωρέι. Παναΐα, εφογώθα τη γλώσσαν τοι γαρηδίων.
ΣΩΤΗΡΑ Ώσπουτα θα είσαι αΐκος τöληπουταλάς......
ΝΑΣΤΟΣ Τσούρα το τσούνας κουτάβ’, ως αδακά (δείχνει το λαιμό του) έγκες με.
ΣΥΜΕΛΑ Φτου μασκαρά και τ’ ενούς΄νε. Εθέλ’νες να εποίν’να σε και γαμπρόν. Να
πας χάσαι και τ’ ομμάτö μ’ άλλο να μη ελέπ’νε σε, ενεράστö σε. Τα ποδάρö σ’ να
τσακούνταν κι άλλο αδακές’ να μη πατείς.
ΝΑΣΤΟΣ Τη θαγατέρα σ’, την μακρομούντζουρον, ’κ’ επορείς να ευτάς τöρπιάν.
ΣΥΜΕΛΑ Αποûκευαρίγ’ αγλήγορα απαδαπές’, κορκέα αφορισμένε.
ΝΑΣΤΟΣ Εγώ φέγω, άμα......
ΣΥΜΕΛΑ Σον κρεμόν και σον αγύριστον να πας, κοντοπάτûακε.
ΝΑΣΤΟΣ (Φεύγοντας) Ο θεόν να δί’ και η θαγατέρα σ’ ν’ απομέν’ σο τûάχ’. (Η Συμέλα και η Σωτήρα αρπάζουν από ένα κάθισμα και ορμάνε στον Νάστο.)
ΣΥΜΕΛΑ Äκύλ’ υιέ και γαϊδôρ’ υιέ, φέεις ή ’κι φέεις;
ΝΑΣΤΟΣ (Το βάζει στα πόδια) Σοι ζαντούς απάν’ ερούξα.
ΣΥΜΕΛΑ Απόθεν έρθεν εκρεμίεν αδαπές’ ο κοντοκάμισον;
ΣΩΤΗΡΑ Ο κορκέας ’κι λες. Έδειξε μας και το γαΐû’ν ατ’.
ΣΥΜΕΛΑ Ο κοντοκάμισον...
ΣΩΤΗΡΑ Μάνα, είνας σωστός ’κ’ έρθεν σο ψαλάφεμαν κι ατός έτον ο χειρότερον.
ΣΥΜΕΛΑ Καλά παιδία πα έρθαν, άμα εσύ η ψηλομυτία κανάν ’κ’ ερέχκεσαι. Μη στεναχωρεύκεσαι, ο καιρόν ’κ’ επαρεπέρε σε. Κάποτε θα ευρίεται και για τ’ εσέν έναν
καλόν παιδίν.
ΣΩΤΗΡΑ Μάνα, εσύ καλά λες, άμα όλö τα συγκόρτûö μ’ έντρισαν.
ΣΥΜΕΛΑ Τ’ εσόν πα το τυχερόν κάποτε θα έρται. (Μάνα και κόρη μένουν για λίγο κατσουφιασμένες. Εκείνη τη στιγμή μπαίνει και η Κερεκή και βλέποντάς τες έτσι, ρωτάει...)
ΚΕΡΕΚΗ Ντο έüετε εσείς και ήστουν μουστρωμέν’; (Καμία απάντηση)
ΚΕΡΕΚΗ Εσάς λέγω ’κι ακούτε; Ντο εγέντον μετ’ εκείνο το καλόν το παιδίν ;
ΣΥΜΕΛΑ Ο Καλομηνάς εδέβεν από πάν’ ατ’.
ΣΩΤΗΡΑ Για τ’ εσέν όλ’ καλοί είν’, ’κ’ ευρέθες αδακά ν’ ακούς τα φαρμακερά τα λόγια τ’.
ΣΥΜΕΛΑ Με το κερίν να εράευαμ’, αΐκον παλαλόν ’κι θα εύρηκαμ’.
ΚΕΡΕΚΗ Κρίμαν, κρίμαν, πώς εχάσαμ’ έναν αΐκον καλόν και σεφίλ’κον παιδίν. Πολλά
εθέλ’νεν να εμπαίνεν σ’ αβούτο τ’ οσπίτ’.
ΣΥΜΕΛΑ ’Κ’ ές’νε αδακά να επαίρνες κ’ εσύ έναν σκαμνίν κ’ έρουζες αποπίς’ ατ’.
ΚΕΡΕΚΗ Τûίπ’ καλόν παιδίν έτον.
ΣΥΜΕΛΑ Κολοβόν οφίδ’ θα εβάλ’ναμε σ’ οσπίτ’ν εμουν.
ΚΕΡΕΚΗ Εγνώριζα και τον πάππον ατ’.
ΣΩΤΗΡΑ Μάνα, άιτε ας πάμ’ αλμέγουμ’ τα χτήνö, γιατί ας ατέν άλλο ’κι γλιτώνουμ’.
Αφού ετάραξεν και τον πάππον ατ’, εγροίκα εσύ ντο άλλο θα λέει μας.
ΣΥΜΕΛΑ Ας πάμε, πουλί μ’, και ξάι μη στεναχωρεύκεσαι. (Φεύγουν)
’Κι χωρώ σο πετζί μ’, η ýή μ’ απάν’-ι-μ’ ’κι χωρεί.
Η κοσσάρα έγκεν κώλον κι έüεσεν τον κόσμον όλον.
Σο Χορασάν έσπειρες (χαμένος κόπος, αφού έσπειρες σε τόπο
μακρινό, κάπου στην Περσία).
Του αρχόντου ο πετεινόν πα γεννά.
Ατός δικέφαλον οφίδ’ έν’.
Αποθαμένον ’κι ζωντανεύ’ ούτε και λαταρίζει (κουνιέται).
Επεζώστεν το ζωνάρ’ν ατ’ κι έπλωσεν α’ ’ς σο σοκάκ’.
Κόρ’ είδα σε ας σην αραγμάδαν κι επαρέρθες με λαμπάδα (μου
φάνηκες).
Είνας Ρούσος γιατρός, ûκύλ’ υιός, εξέγκεν τ’ ομμάτö μ’ κι εθέκεν ατα απάν’ ’ς σο
τραπέζ’ κι εγώ ετέρ’να τον κι εθάμαζα σίτö εκαθάριζεν ατα.
Όταν ελέπ’ς τ’ ωτί σ’, θα ελέπ’ς κι ας εμέν παράδας.
Εδώκαν ατον την μαστίκαν ατ’ (το μάθημά του).
Εκορδυλôεν η γλώσσα μ’ ας σο ûάûεμαν (αναπάντεχο σάστισμα).
Τη μερμήκα ûκίζ’ και τα ιντέρö τ’ς εβγάλ’ (για σχολαστικό).
Η μερμήκα πα με τ’ εκεινές το καντάρ’, σεράντα πατμάνö έρθεν (και το μυρμήγκι,
με το δικό του καντάρι, σαράντα στατήρες ζυγίζει, δηλαδή όταν κρίνουμε τον εαυτό
μας, υπερβάλλουμε).
Ας αφήνομε τα ψέματα κι ας αρχινούμ’ α’ αλήθö, εγέννεσεν ο πεντικόν κι εποίκεν
κολογκύθö (σκωπτικό).
‘Ολö να ίντανε, τη κιοσέ (του σπανού) τα γένö ’κι φυτρών’ε.
Αν ελέπ’ την κοτύλαν ατ’ (τον σβέρκο του), θα ελέπ’ και την τεπέν ατ’ (την κορυφή
του κεφαλιού του).
Άνεμον και νερόν, ’ς σο σακίν ’κι χωρούνε.
Αν επορείς, μαναχός κόψον την τσίπα σ’ (τον αφαλό σου).
Ας’ ομμάτö τα λιθάρö πα τσακούνταν (από το μάτιασμα και οι πέτρες σπάζουν).
Ας’ ωβόν μαλλίν αχπάν’ (επιτήδειος, τσιγκούνης).
Ατέ ’ς σην κοτύλαν ατ’ς πα ομμάτö έü’
Εγώ ’ς ση γην θα κλίσκουμαι κι όθεν ευρίκω άθα,
ντο είν’ ’ς σον κόσμον άδακρα, θα παίρ’ ατα ’ς σα χέρα μ’.
Κι όθεν κλαδία πράσινα ντο ’κ’ είδαν χωρισίαν,
ατά και ’ς σην εγκάλια μου νουνίζω να σερεύω.
Μη λες είν’ ανεγνώριμα κι ανεύρετα τα στράτας,
τα μονοπάτα δίστρατα χωρίς άκραν και τέλος.
Σ’ έμον ο νους στοχάσκεται, το ýόπο μ’ εγροικά ’το
κι ατό η κάρδα μ’ τ’ έρημον έμεναν δαρμενεύει:
πού είσαι, πού ευρίεσαι, ’ς σα ποία τα μερόθες,
τον τόπον όθεν κάθεσαι και τον αγιασματένεν;
Εκεί κ’ εγώ, μαννίτσα μου, παιδόπον χαρεμένον,
θα τρέχω και θα έρχουμαι, ’ς σα γόνατα σ’ θά ρούζω
κ’ εκείνα θ’ εγκαλιάσκουμαι κι από σουμά σ’ ’κι φεύω,
’κι φεύω και ’κι αφήνω σε καμμίαν αλλομίαν!
Πουλίν επέμ’να κι ορφανόν, τον κόσμον ντο φοάται,
με τα παραπονέματα, δεντρόπον χωρίς φύλλα,
κ’ εκείνο το λαλόπο σου ’κ’ επορώ ν’ αφουκρούμαι.
Αναρωτώ εγώ εμέν και τρώω την καρδία μ’:
εγώ και πώς εφέκα σε να πας ’ς σή χωρισίαν;
μπροστά οι μαύροι, με τα μουταράδες! Και παντού θ’ επροφτάναν’! Δουλείας έναν σουρίν! Να εχόνιζεν πα, το μαντρίν επόρ’ναν κι εφήναν οπίσ’;Σα χαϊβάνια ντο θ’ ε(γ)ίνουσαν; Και επάτ’νεν κ’ εχόνιζεν πα! Εφουτζάνιζεν και κατ’ κερτούκια εποίνεν! ΋σον το πόι τ’ αθρωπί’. Σα φραχτία
εσκεπάουσαν. Με τ’ ιφτάρ’ επεχόνιζαν κι ένοι(γ)αν στράτας. ΢ιφτέν ους τη χρείαν
κ’ επεκεί ’ς σο μαντρίν. Εχάναν μίαν τα κόπρα, εφάζ’ναν κι έλμεαν. Σα χάταλα πα
ετσάφιζαν τα ζα με την κασαούν, να μη λαχτίζ’νε κ’ επορούν κι αλμέγ’νε. Εκείνα τ’
ευλοημένα πα όλια έναν ’κι έσαν!
Άλλα καλά και άλλα κακάλμεχτα.
Κάποια παστάν, αν ’κ’ εποδίαζαν 
ατα, ζάπ’ να εποίναν ατα μιγκίν
’κ’ έτον. Έναν πα είχαμε, εθαρείς
και εφούμιζεν και ’κ’ εδούνεν το
γάλαν. Εντούνεν η μάνα μ’ απάν’
εθε το μουσκάρ’ να κατηβάζ’ το
γάλαν, εσύρ’νεν επαίρνεν ατο μετ’
ολιόπον κ’ έλμεεν.
Κι επεκεί τα χάταλα, οληορτά κάτ’ θ’ έτρωαν, (το παραπάν’ ολίον γάλαν θ’ έθρυφταν ) και τρεχτά ’ς σο σκολείον. Εκεί πα ους να κοβαλούν το καρβόν’ και
άφνε και πιάν’ ο πέσκον, ασόν κρύον εντούνεν η τσεγκέ ατουν. Και νε λώματα τογρία και νε παπούτσια. Σα ποδάρα τουν πάντα εβραχμένα. Αέτσ’ θ’ εμάθιζαν ατα
τα γράμματα. Που έμαθαν πα, ντο έσυραν οι μαύροι, εκείν’ εξέρ’ν ατο. ’΢ σα μαντρία και σα χωράφα και ’ς σα παρνίκια και ’ς σου καπνού το φύτεμαν και το
τσάπιμαν. Και το καλοκαίρ’ πα άλλο χούρ’! Όπνον ’κ’ εχόρταζαν! ΢ύννυχτα
εσ’κούσαν κ’ επέγ’ναν ’ς σο τσάκωμαν κι επεκεί ετίζευαν ους να βραδύν’. Και ποίος
θ’ εμαέρευεν; Η ’κοδέσπενα πα, έναν κενέαν με τ’ αλλουνούς. Ολάν, ο πάππο μ’ πα
ενενήντα παραπάν’ έτονε και άμον ντ’ εγροίκανεν θα βρέχ’, έτρεχεν ετοπλάευεν τα
ράμκας κι εβάλ’νεν ατα αφκά ’ς σην ταλτάν. Εθαρώ ελέπ’ ατον!
Ατσά για το ποίον ατώρα πα να εζήνα άμον οτότε και με τ’ εκεινούς τ’ς αθρώπ’ς, γιόκ ’κ’ έλεα, επορείς και λες με; Ζαέρ
κείν’ τα χρονίας η χαβά ετσάλεψεν και τον Πάμην,
το σαβκιλίν τ’ αγούρ’ τη δεσκάλ’. Η θέρμα τ’ επήεν
εχάθεν, εúύεν η χρα τ’, εκουτουρνίασεν ας’ σο
σαρουλούχ’, το σουλούχ’ν ατ’ εκόπεν και το κορμίν ατ’, αν θα
λες, επούτσωσεν άμον ξεραμένον άγρεν αχράδ’. Η μάνα τ’ η
καημέντσα ετσαλινεύτεν, ’α ζαντύν’ και στέκ’ ασ’ σο φόγον
ατ’ς και ταπίλ τιπίλ έτρεξεν εκούιξεν τον γιατρόν τον καραμαλήν (Σσεδίτογλου).
Ο γιατρόν, ασ’ σο ετελείωσεν τα γιατρέσα τ’, έγραψεν σ’ έναν χαρτόπον τα
φάρμακα ντο πρέπ’ να αγοράζ’νε και δίν΄νε αρτούχσουν τον Πάμην. Ανάμεσα σα
φάρμακα έταν και κάτ’ ενέσεις. Ατά επετσάρευεν ατα ο θείος ατ’ ο Σάβον (Γεώργιος Σαχματζίδης), τσίνκις σην πατρίδαν (σο Πεπερέκ’) έτον φέρσερας και έξερεν
ασ’ σα βελονέας.
Αρ’ έρθεν η σειρά σα βελονέας και ο Σάβον, κάθαν θεού ημέραν, επένεν κι έρχουντον εποίνεν ατα σον Πάμην, π’ εφογούντον ατα, άμα λαλίαν ’κ’ εβγάλ’νεν,
εσύρνεν α’ σο πόστ’ν ατ’.
Ο Σάβον πάντα, σίτα έβραζεν και εσυνορθίαζεν τα ενέσεις, εθέλ’νεν να καλοπαίρ’ το παιδίν και τεΐ ετραγώδ’νεν μουρδουλιχτά και ανάμεσα έλεεν: «Ε, τον γάιδαρον τον Πάμην… ερρώστεσεν και κείται σο κρεβάτ’. ’Κ’ ελέπ’ τα συνέλκα τ’
ντο παίζ’νε οξικές και φέρ’νε τ’ απάν’ αφκά τη μαχαλάν…»
Μετ’ ατα αγκά εποίνεν την βελονέαν κι εδεβήνεν πλάν’. ΋σον ντ’ επήεν ο Πάμης εκλώστεν σο καλόν μερέαν, άμα τα ενέσεις ’κ’ ετελέθαν ακόμαν. Ο Σάβον,
βάιρουχ, πάντα μετ’ εκεινού την γαϊτάν: «Ο γάιδαρον ο Πάμης…».
Έναν ημέραν ο Σάβον ’κ’ επεγέντον α’, είχεν έναν σειρίν πελάδας σο κιφάλ’ν
ατ’ κ’ έρθεν κ’ έφυεν και το στόμαν ατ’ κ’ ένοιξεν να λέει το τροπάριον ατ’.
Ο Πάμης αλλέως επαλάεψεν τον θείον ατ’ και ατό το κιτίσ’ ατ’ ξάι ’κ’ ερέχτεν
α’. Επήρεν τα κλαίητα σο χέρ’. Έκ’σεν ατον η μάνα τ’ και αχπαραμέντσα έτρεξεν:
«Πούλι μ’, ντ’ έπαθες και κλαίς; Ντο ζόρ’ έεις;» Και ο Πάμης ναρούνκα λέει;
«Ναι, ’κ’ είμαι καλά και θ’ αποθάνω και εσείς πα τιδέν ’κι λέτε!»
-΢ους, γιάβρι μ’, ατό πα ντο λόγος έν’ και λες α’;
-Κι α, ο θείο μ’ ο Γιωρίκας έρθεν κι έφυεν στεναχωρεμένος και αδά ση φορήν κι
είπε με «γάιδαρε!»
- Για τ’ ατό κλαις; Ανάθεμά σε παλαλέ. Εχπάραξες με.
Ατά είπεν τον Πάμην και χαμάν εταβρανεύτεν να πάει ευρήκ’ τον Σάβον. «Άφεντα,
το θεός αν αγαπάς, μ’ ανασπάλτς να λες ακείν’ το παιδόπον «γάιδαρε», σίτα ευτάς
ατο τη βελονέαν. Αν ’κ’ έν’ την πελάν εμουν θα ευρήκομ’».
-Κάκο, είπεν ο Γιάγκον τη Ζουντούρ’, ντο κατσία είν’ ατά; Πολλά τιτσωμένον και
πολλά λιβωμένον ελέπω σε.
-Εκείνε η γαρή μ’, η Αγαθή. Λέν’ ατεν και Αγαθή.
Ντο εποίκεν η Αγαθή;
-Κάθαν θεού ημέραν παράδες ψαλαφά με.
-Και ντο ευτάει ατα;
-’Κι λέει με η αφορισμέντσα.
-Κ’ εσύ πάντα δις ατεν;
-Καμίαν ’κ’ εδώκα τεν.
πό μικρόν παιδίν, ο Θέφον κοτσίζ’. Κάτ’ εγέντον σίτö εγέννανεν ατον η μάνα
τ’ η Φανία κι εξέβεν το σκούλος ατ’ ασ’ έναν το ποδάρ’.
Πολλά γατάδας έρθαν σ’ οσπίτ’ν’ ατουν και ο Θέφον επέμνεν χωρίς τöτôν και
αδέλφö. Τûαχάλκον παιδίν εφορτώθεν τ’ αγουρίων τα δουλείας και η μάνα τ’ τη γαρηδίων.
Επεΐ επέμναν ατον δύο χτήνö, έναν κομεûίαν κι έναν ζευγάρ’ άλογα, ο Αράψ και
η Φούλα. Ο Αράψ έτον βαρύς, άμα καλοπίταγος. Ούντöν έλεεν ατον ο Θέφον έκουεν
ατον. Τ’ αφορισμένον η Φούλα, ασ’ εχάθεν ο Πάντûον, τη Θέφονος ο τατô, ερχίνεσεν
 να μη σαεύ’ τον καημένον τον Θέφον. Με τα ζόρö εποίνεν ατεν ζάφτ.
Αρ’ έρθεν ο μοθόπωρον και ο Θέφον ευρέθεν να κοτανίζ’ το χωράφ’ν ατουν σα δευτεραία. Το χώμαν ενάξα ξεροτôρ’, ευτάει το χοπ’ και ξεφουρτσίζ’ μίαν αδά και μίαν ακεί.
Ο Θέφον, άμον εύκαιρον πιντûάκ, μίαν αδά συρτεύκεται και μίαν ακεί. Το ποδάρ’ν’ ατ’ θα
πικεύ’ γιόξαμ θα κρατεί το κοτάν σ’ έναν τιζôν; Τûöτίν δουλείαν. Σκοτούται ο καημένον ση
χωραφί’ τ’ ακόζ’ και μίαν ευρίεται απέσ’ σ’ αυλάκ’ και μίαν τινôεται σ’ ανôτευτον μερέαν.
Μετ’ ατό τη γαϊτάν εποίκεν κάμποσα λάσö, άμα ενεγκάστεν, εκόπεν το σουλούχ’ν’
ατ’. Έσυρεν τα βόùö κι εστερίωσεν τ’ άλογα. Έλυσεν τα παστρόγκας κι έσυρεν ατα σ’
αλογίων τα ράüöς και άμον τ’ έταν, με τα χαμούτö σα γούλας, εφέκεν ατα να αναπάγουν
κι ατά, να βόσκουν ενάξα αγριάδαν μέχρι να αναπάεται κι ατός και πίν’ την τûαλχαμάν
ντ’ εποίκεν με τ’ υλιστόν την ξύγαλαν τη σακουλί, ντο κρεμάεται σην τιûλήν τ’ αραπάς.
Ακόμαν ΄κ’ εσώστεψεν η ώρα τη φαΐ. Τα δύο τορπάδας πα με το βρόμ’ για τ’ άλογα
κρεμάγουν σ’ αραπάς την τακμô΄ν.
Τα άλογα σίτö βόσκουν, γάλö γάλö αγραûεύνε α σο κοτάν. Κι άλλο πολλά εγράûεψεν η Φούλα.
Αλλομίαν ο Θέφον τερεί και θαμάεται: «Αβούτ’ τ’ αστόüα πότε επήγαν εχάθαν τάχ
εκέσ’;»
Ερχίνεσεν να τûαΐζ’ και να κουΐζ’ öτα με τ’ όνομαν τουν. Να τρέü’ πάει φέρ’ öτα ’κι
επορεί.
Ο Αράψ έσ’κωσεν το κιφάλ’, ετέρεσεν σον Θέφον μερέαν και ανόρεχτα εκλώστεν κι
έρται. Η Φούλα ξάι επεκέσ’ ’κ’ έρται. Μάχσους, όσον τ’ ακούει τα λαλίας τη Θέφονος
κι άλλ’ ατόσν αγραûεύ’.
Ετέρεσεν ο Θέφον, αέτσ’ τιδέν ’κι γίνεται, εσ’κώθεν και τάγκουλ τούγκουλ πάει να
φέρ’ την Φούλαν. Ασ’ εγιανάûεψεν ατεν κάμποσον, η Φούλα ετίνöξεν την γούλαν με τα
γιαλία, εφουρλάεψεν κι εδέκεν α κι άλλο μακρά.
Ο Θέφον ξάι ’κ’ ενεμείνεν ατο. Έρθεν κι επεχρôστεν. Η ώρα δöβαίν’, η δουλεία
εüύεν κα και τ’ αβουτεινές τα τûαλούμö για τέρεν; Εστάθεν, ετέρεσεν ετέρεσεν κι επεκεί
ετûάιξεν: «Φούλα, κλώστ’ οπίσ’, τιδέν ’κι λέγω σε. Ας εξέρτς, η γάμýη σην αραπάν καικά
έν’»
’Σ σον παράδεισον να ’ίνουστουν γουρπάν’.
Πολλά εποίκεν ο Θεόν, πολλά απάν΄ ’ς σον κόσμον,
ακόμαν να ευτάνε κορκότα και πλουγούρö.
Να μη ζει μαναχός κι αργούται ’ς σην σκοτίαν,
εδώκεν ’ς σον άντραν την γαρήν να έü’ και συντροφίαν.
Όλö ντ’ εποίκεν ο Θεόν καλά και μετρεμένα
άμα ντ’ εποίκεν την γαρήν, ατό έτον λαθεμένα.
Είδεν ατ’ς ο Θεόν ατείν’ ντ’ ευτάν’
και είπεν ατ’ς ’ς σον παράδεισον να γίνουσταν γουρπάν’.
Κι αντί να φέρ’ öτεν ατός και στρών’ ατεν ’ς σο ξύλον, εφάσεν ατον η γαρή ας ση Θεού
το μήλον.
Ο άγουρον απ’ ατότε μαζί με την γαρήν ατ’,
πάντα δουλεύ’ ο φουκαράς και τυρöννίζ’ την ýην ατ’.
Εκεί που έτανε καλά, πριν να ευτάν’ το κρίμαν,
ατώρα φάζ’ öτον η γαρή μαλέζ’ και τρίμμαν.
Αφού επήρεν η γαρή ’ς σα üέρö τ’ς τα ûκοινία,
ν’ αϊλί ντο θα παθάνουμε, ν’ αϊλί εμάς, παιδία.
Ατά ντο λέγω σας εγώ, σωστά είν’, άιτε ας σ’κούμες,
να μη καταστρέφ’ μας η γαρή, παιδία, μη κοιμούμες.
Καλά είν’ τα όσα λέγουμε, ας λέμ’ και την ορθίαν,
χωρίς γαρήν η ζωή εμουν έν’ άμον την σκοτίαν.
Άμον το θυμούμαι το χωρίο μ’ τον τόπον ντο εγεννέθα
νουνίζω και αροθυμώ η καρδία μ’ σκουντουλίζ’
απέσ’ ’ς σα τûιτûάκια’θε-ν-ευρίουμαι
η ýη μ’ χορεύ’ ας σην αροθυμίαν
σίτö ακούω τα ποντιακά τρα(γ)ωδίας
τα ποδάρö μ’ ’κι κρατίουνταν σύρκουνταν ’ς σην χοροντίαν
Θεέ μ’ να ποδεδίζω σε, θερμοπαρακαλώ σε,
τον εφτωχόν τη θεού, τον άσωτον γης
και ουρανού,
γουρμπάντς τ’ εμόν τον Λάλαν.
Πάντα καλά να έüεις ατον,
να δί’ς ατον πολλά καλά και ας ατά
το ’κ’ έü’,
ακόμαν κι άλλο πολλά.
Καιρόν είχα ν’ ελέπ’ ατον
και όντες είδα ’τον εχάρα.
Ξένοι επέμ’ναμ’ σην ζωήν,
Λάλα, με τον Κωτίτûον.
Άκλερος είσαι απάν’ σην γην
άμον τον γέρον Τίτûον.
Έρται και στέκ’, εκόντυνεν,
ντο πορπατούμ’ την στράταν,
τ’ ωμία ατώρα ετûόκεψαν,
εβάρυναν τα ποδάρö,
έρθεν το σέλ’ επέρε μας
κ’ επάτεσαμ’ την κάταν.
Ντ’ εγάπανες ενέσπαλες,
ντ’ επόνεσες εχάθεν,
ο ουρανόν ελίβωσεν
κι ο ήλον τ’ εσόν ’κ’ εφάνθεν.
Ακόμαν το κατσί σ’ γελά
κι ατόσα φαρμάκια έπες,
σον κόσμον ευτάς πολλά καλά
κ’ έναν σ’ εσέν ’κ’ εδέκες.
Ξένος έρθες, ξένος θα φεύ’ς,
κανείνας ’κι πονεί σε,
εμέν πα αέτς’ εφέκανε,
άμαν εσύ τ’ εμόν είσαι.
Έταν δύο αδέλφö, εζήνανε εντάμαν. Ο εις εποίν’νεν εμπόριον, εγόραζεν κ’ επούλ’νεν πουρτία. Άλλος έμενεν σ’ οσπίτ’ κ’ εποίν’νεν τ’ οσπιτί’ τα δουλείας, ρöντùιπöρλούχ’ και τ’ έναν και τ’ άλλο. Μίαν δύο ο
ρöντùιπôρτς λέει τον αδελφόν ατ’: «Εσύ πας λάûκεσαι σην πολιτείαν κ’
έρüεσαι, κ’ εγώ τυρöννίουμαι σα χωράφö … Έλα ας αλλάζομε … Εγώ
ας πάγω σην πολιτείαν κ’ εσύ κάθ’κα σ’ οσπίτ’».
Αδελφός ατ’ εδέχτεν κ’ έλλαξεν την δουλείαν. Ο ρöντùιπôρτς επήεν σην 
πολιτείαν, εγόρασεν το ’α ’γόραζεν κ’ επεκεί επήεν σο μαερείον να τρώει. Έφαεν κ’
επλέρωσεν πέντε φράγκα. Επεκεί επήεν σην ποδαρώναν. Αστ’ εξέβεν, εψαλέφεσεν ατον
δέκα φράγκα. Ατόν εκακοφάνθεν ατον. Αστ’ έρθεν σο χωρίον, λέει τον αδελφόν ατ’:
«Εγώ άλλο ’κι πάω σην πολιτείαν …». Ερωτά ’τον αδελφός ατ’, «γιάτι ’κι θέλτς να πας;»
Λέει εκείνος: «Νέπε, εδέκα πέντε φράγκα και έφαγα και για το üεσίον εδέκα δέκα. Ατό
δουλείαν έν’;»
ξάι μη ζελεύετεν ντο λέγω τραγωδίας
αν λέγω και γελώ πολλά, εγώ εμέν’ κομπώνω.
Στους’ εμόν το ýόπομ γεραλούν κι ο νους αλλού δοσμένος,
η στοχασία μ’ έν’ θολόν κι ασούμωτον στέκ’ έμπρö μ’.
’Σ σην κάρδö μ’ ’καταστάλαξεν φαρμάκ’ αροθυμίας.
Ποτάμιν αγεφύρωτον αν λέγω είν’ τα δάκρö μ’
μη λέτε λόγος έν’ τρανόν, τέρτιν και ντο λαρούται.
Ατό στους’ εμόν η βάιναση, ντο κατακαίει την κάρδö μ’,
ατό’κ’ έν’ λόγος εύκαιρον, τέρτιν και ντο λαρούται.
Κι αν έρ’ται ’ς σο φανέρωμαν,’ς σον κόσμον ακουσκάται,
ν’ αϊλί εμέν, να βάι εμέν, θα κλαίγ’νε τα ραüία
κ’ εκείνα να πονείς ατα, ντο στέκ’νε κι αναμέν’νε
εξήντα χρόννια θλιβερά και παραπονεμένα.
Θέλω να πάω,’κ’ επορώ κι αδά να στέκω ’κ’ είμαι,
εμέν κακόν ετûάτεψεν, στους σύρκεται, στους χάται,
’κ’ εξέρω ντο θα ’ίνουμαι … Καίεται η καρδία μ’,
καίεται και μανίεται κ’ εγώ-ι-ν πώς επέμ’να
χωρίς ομούτö κ’ έρημος, ýήν αροθυμöγμένον;
Και πώς θ’ εμπαίνω ’ς σ’ υστερνά τα στράτας με τα δάκρö,
με τα παραπονέμετα μ’, καταφαρμακωμένος;
Κρίμαν και-ν αδικίαν έν’ ’ς εμέν ατός ο πόνον.
Τα τραγωδίας έγραψα να üαίρεται κι ο κόσμον,
ν’ ακούνε τα ψηλά ραüιά, να παίρ’νε παρ’γορίαν
Πολλά ολίγον η χαρά και πλέτερα τα πόνö
μικρίκον έτον η ζωή μ’ κ’ εδέβανε τα χρόνö
Κι εσύ πουλόπο μ’ έμορφον, σην ξενητöν επήγες
Κ’ εμένα γέρον άρρωστον σα ξένα üέρö εφέκες.
Έναν ποτήριν κρένερον εν η ζωή που ζούμε
Έφυγαν τα νεότητα κι ατώρα ’κ’ επορούμε.
Εσέν πολλά ροθύμεσα, γοργόνα μ’ Πελα(γ)ία μ’,
κάθαν πουρνόν αφουκρούμαι σε πως έκ’σα τη λαλία σ’.
Το γέλος επέρες τη χαρά μ’ σο τûολ’ τη Γερμανίαν
κ’ εμέν εφέκες μαναχόν, εγάπεσες το Μόναχον να τρώει με η τυραννία.
Άλλο ’κι αφήνω σε να πας, μανάχος ’κι απομένω
κάθκα σ’ εμάς αν αγαπάς, για καλόγερος θα εμπαίνω.
Εφέκες με και έφυες, τûιτûακόπο μ’ ûουχουνίτα μ’
και τ’ άσπρα μαύρα έβαψες τη παρχαρί’ μανίτα μ’.
Τη Γερμανίαν ξάι ’κ’ εγάπεσα, έρθεν ξαν να χαλάν’ με,
γέρος εγώ, γραία εσύ οι δύ’ μαζί χουλείμες,
ανάσπαλλον και το νησίν, πάντα μαζί να είμες.
Έρθαν αγγέλ’ απ’ ουρανού και ασ’ σον Άεν Σάφον,
έρθαν επήραν την καλήν τη μάννα μ’ τη ΢οφίαν.
Σα στράτας ατ’ς τραντάφυλλα, η δέβα ’τ’ς μανουσάκια
κι ο ύπνος ατ’ς γλυκύς - γλυκύς, άμον τα τραγωδίας
ντο έλεγεν, όνταν εμέν εκούνιζεν αγάλια.
Έρθαν κ’ εδέβαν ταχμιλιάν ας’ σ’ Άνθεν το Παρχάριν,
άνθεν ’σ’ σ’ Μεσοπάρχαρον, άνθεν ’σ’ σο Κρεπεγάδιν,
άνθεν σ’ Αυλακοκέφαλον και ασ’ σα Ζωναρέας.
Αγγέλ’ ατέν εκράτ’νανε αφκά ασ’ σα γολτούχια
κ’ η μάννα μ’, δεκατέσσερα χρονών μικρόν νυφόπον, αρματωμέντσα κ’
έμορφος και ηλεφωταγμέντσα,
εμπραπλωμένα σταυρωτά εκράτ’νεν τα χερόπα ’τ’ς
κι ανάμεσα ’ς σα δάχτυλα ’τ’ς είχεν μανουσακόπα,
’ς σα εμπροκάρδα ’τ’ς μάραντα, ’ς σον κόλφεν ατ’ς φυλλόπα,
αχ, και ’ς εκείνα τ’ έμορφα και τα σκουττουλισμένα
τα ποδαρόπα ’τ’ς, κόκκινα εφόρ’νεν γεμενία.
Κι όνταν έρθεν κ’ εσούμωσεν το γαλενόν τ’ οψίκιν
εκεί ’ς σο Μαυροπέγαδον, ’ς ση παρχαρί’ τον τόπον,
όθεν ανθούν Καλομηνά τη γης τα εμορφότας,
τα χίλια ραχοτσίτσεκα και τ’ ουρανού πουλόπα
πάντα γλυκέα κελαϊδούν τα χίλια κελαϊδίας,
εκεί ’ς σο κρύον το νερόν όλ’ ατουν ’κοντοστάθαν,
τέι κάποιος εδίψασεν και θ’ έπινεν νερόπον,
νερόπον παρχαρόνερον και τ’ απαροθυμίας.
Θαρρείς εκεί ’παρέστεκαν τη μαχαλάς παιδία,
έμορφοι και ταένυφοι και νέϊκα παλληκάρα
κι όλ’ οι ’κοδέσπαινες εκεί και όλ’ οι γεροντάδες,
πρόσωπα ανεγνώριμα ντο ’κ’ είδα ’γώ καμμίαν.
Οι μειζοτέρ’ εκράτ’νανε Αενταφί’ κερόπα,
οι νέοι και οι ταένυφοι ’ς σο πόιν ατουν λαμπάδας,
τα παλληκάρα τ’ έμορφα και τ’ άχαρα παιδόπα
εκράτ’ναν άθα και κλαδά, κλαδία φυλλωμένα
κι ασ’ όλεν τα μικρίτσικα Κιμισχανάς μηλόπα.
Και, ’ς σα κερόπα ανάμεσα και ’ς σα λαμπαδοφώσα,
’ς σ’ ανθόφυλλα, ’ς σ’ ανθόκλαδα, ’ς σ’ άθα και ’ς σά βαΐα,
ο κύρη μ’ επαρέστεκεν
κ’ η καλομάννα μ’ η καλή, η γραία η χατσάβα.
Μαννίτσα μ’, τα παντέμορφα τ’ οφρύδα σ’ τα σϊάχα,
τ’ ομμάτα σ’, τ’ ομματόκλαδα σ’, τα πάντα φωταγμένα,
χαμελωμένα έσανε, γομάτα καλωσύνιαν
και τά χειλόπα σ’ τ’ έμνοστα, τα πάντα γελασμένα,
πονετικά ’κ’ εφαίνουσαν και παραπονεμένα.
’΢ σην Βασιλείαν των Ουρανών, τ’ εμέτερα τα μέρα
αν είν’ και στέκ’νε λαμπερά ’ς σ’ ομμάτα μουν αντίκρα,
καλώς τ’ όμμάτα σ’ γελαστά, τα χείλια σ’ χαρεμένα!
Μάννα μ’, τέρεν τα δάκροπα μ’ και τη μοιρολοΐα μ’...
΢τοφόρον από μικρόν παιδίν έτον κογδός.
Έρθεν και εγέρασεν και ξάν’ κογδός επέμ’νεν.
Ούς να ερχίνωσεν την καλατσ ήν τα κιαντζ άδας ατ’
ετεντέλιζαν, τ’ οφρύδα τ’ εταράγουνταν, εσούφρωνεν το
κατσίν και η γλώσσα τ’ επαίνεν κ’ έρχουντον απέσ’ ’ς σο
στόμαν, άμα ο λόγος ’κ’ έλεγεν να εβγαίν’. Εγροίκα, ’ς σα
πολλά τα ζόρα, όσον τ’ εζέχκουντον εζάρωνεν και την
γούλαν. Και μίαν μ’ έβγαινεν το πρώτον ο λόγος, τ’ άλλα ντ’ εθέλνεν να έλεγεν
εκ χύγουσαν άμον τσ ουρτσ ούλαν, λες κ’ εσύ εγληγόρνεν να ετελείνεν ούλα ντ’
εθέλνεν να λέει, με τον φόγον, γιάμ’ σταματά και αλλομίαν πώς θα παίρ’ γεγκιτάν
το γαράρ’ν αθε.
Ασ’ άλλ’ τη μερέαν ο ΢τοφόρον έτον αχουλούς άνθρωπος, προκομμένος και
ευλογημένος. ΋λ’ ’ς σο χωρίον εσάεβαν ατον, ους τα γεροσίας ατ’. Έταν τα
ημέρας ντ’ έρθεν η σειρά τη χωρί’ να παραδίν’νε τα κοκκία ’ς σα αποθήκας τη
Αγροτικής Σράπεζας ’ς σο ΢αρηγκιόλ’ (Κρηστώνα). Σ’ αλογού τ’ αραπάδας
φορτωμένα γομάτα τσ ουβάλα, πάν’ να ευκαιρών’νε το γομάρ’ν ατουν και ξάν’ να
κλώσκουνταν για τ’ άλλο το τενίμ’. Σερείς ’ς σην στράταν τέσσερα – πέντε
αραπάδας να πάν’ και άλλα ατόσα και πλέτερα, τ’ ενταλλακλώθα, να κλώσκουνταν.
΋μερ’ έρταν και γαβουσ τουρεύκουνταν αρχινών’νε οι χωρέτ’ τα «καλημερίας»
ατουν και να πειράζ’νε τ’ έναν τ’ άλλο. Ο ΢τοφόρον λαλεί τ’ άλογα τ’ και πάει ’ς
σον ανέφορον για τα αποθήκας. Από γαρσ ού έρταν πέντε – έξ’ εύκαιρα αραπάδας.
-Καλημερίαν, πάρπα ΢τοφόρε, τσ αΐζ’ το παιδίν ασ’ σο πρώτον την αραπάν.
Ο ΢τοφόρον γεκινεύκεται να δί’(ει) τ’ εκεινού την καλημερίαν, άμα ατέ
ετσ αλάγωσεν ’ς σο στόμαν ατ’ και ’κι λέει να εβγαίν’. Άντζ α «κα – κα – κα…» και
τιδέν άλλο. Σο πρώτον η αραπά ουζ έ επιδέβεν. Έρθεν αποπίσ’ το δεύτερον:
«Τγείαν και ευλογίαν, ΢τοφόρε»!
Ο ΢τοφόρον ακόμαν δυροκλώθ’ ’ς σο στόμαν το «κα – κα – κα…». Περάν το
τρίτον, το τέταρτον, το πέμπτον η αραπά, όλ’ με σέβας χαιρετούν τον ΢τοφόρον,
άμα ατός ακόμαν παλεύ’ με την «καλημερίαν». Ασ’ σο έκτον την αραπάν ακούει
ξάν’ την «καλημερίαν, πάρπα ΢τοφόρε».
-Κα… κα … καλημερίαν! Ευλογημένον παιδίν, χαλάλτς, τ’ εσόν το τυχηρόν έτον,
είπεν ο ΢τοφόρον και εδέκεν την γαμψ έαν ’ς σ’ άλογα, αναπαμμένος ντ’ επίκεψεν
την γλώσσαν ατ’ ντ’ εζουκάκευεν ούσαμ’ ατώρα. 
Ο Κάκον τη Κουρουσμάνονος επήεν, τεά, να ’ξαγουρεύκεται σον ποπά-Γοργόρ’
και έκλεψεν την ώραν ατ’.
-Πάτερ, είπεν, έκλεψα έναν ώραν, έπαρ’ το.
-Ντο λες, πάλαλε, πώς θα παίρω κλεμένον ώραν;
-Έπαρ’ ’το λέγω σε και πολλά μη πισίεις, αν ’κ’ έν’ θα πουσμανεύ’ς.
-Να πας δις ατο σ’ εκείνον ας σίναν έκλεψες ατο.
-Πάτερ, δίγ’ ατο και ’κι παίρ’ ατο.
-Πολλά αχμάχς πρέπ’ να έν’ για να μη θέλ’ να παίρ’ την ώραν ατ’.
-Αΐκος πα ’κι φαίνεται.
(Αφού ο ποπά – Γοργόρτς κ’ επέρεν την ώραν ατ’, ο Κάκον επέρεν ατο και έφυεν.
Πολλά ’κ’ επήεν τ’ ανάμεσα κι ο ποπά - Γοργόρτς εθέλεσεν να τερεί ντο ώραν έν,
άμα η ώρα επέταξεν. Ατότε εγροίκ’σεν ο ποπά - Γοργόρτς ντο εγέντονε κ’ ερούξεν
οπίσ’ ας σον Κάκον)
Ανάθεμα σον πόλεμον
Ο πόλεμον, ο πόλεμον ας έν’ αφορισμένος
τ’ ειρήνης πάντα ο καιρόν να έν’ ευλοημένος.
Σον πόλεμον π’ εγούρεψεν διπλά ανάθεμ’ ατον
για (γ)αίμαν π’ εγουτούρεψεν Θεός ’κι συχωρά ’τον.
Κανόνια σίτ’ αντιβοούν κλώσκουν τ’ απάν’ αφκά – ι
όλ’ οι αγγέλ’ μοιρολογούν κι ο δάβολον γελά – ι.
Οσπίτα κατακαίουνταν, γεννήματα βρουλίζ’νε,
μανάδες κλαίν’, φτουλίουνταν μωρά όντες βαρκίζ’νε.
Η μάνα χάν’ μικρόν μωρόν και το μωρόν τη μάναν
μάνα ευρήκ’ μωρού σταυρόν, μωρόν ’κ’ ευρήκ’ κανέναν.
Θεέ μ’, μεγαλοδύναμε, ποίσον Εσύ το θάμαν,
τον πόλεμον π’ εποίκανε ας λύουνταν και χάν’νταν.
Πού πας πουλί μ’! Πού πας γιαβρί μ’,
πού πας ατού σα ξένα;
Έλα πουλόπο μ’, κλώστ’ οπίσ’ και σ’ άλλο μέρος δέβα.
Εκεί σα ξένα σα μακρά και σα ’πιδεβασέας
καμίαν ’κι ’ίνεται χαρά, πάντα σκοτεινασέα.
Σσιμπούσιν ’κι γουρέφκεται, ποτίν ’κι ποτισκάται,
ήμποιος καντουρέφκεται, ν’ αϊλί σ’ ατόν θα χάται !
Εκεί τ’ άθα μαραίντανε, τα μάραντα χλομαίν’νε,
τα μανουσάκια τ’ έμορφα, τη γης το χρώμαν φέρνε.
Εκεί χλοάδα ’κι φυτρών’ παντού τσοκεύ’ η δείσα
σον Άδ’ καμμίαν ’κι μερών’ πάντα σκοτία πίσσα.
Εκεί ο Φάρον κυβερνά, που ’κι γελά καμμίαν,
εκεί ’κι γίνεται χαρά, ’κι ακούς πουθέν λαλίαν.
Αχάτος έρθεν εμπροστά σ’, εσέναν λογισκάται,
τέρεν και μ’ ανασπάλτς πουλί μ’, κανέναν ’κι λυπάται
Ο Φάροντας ’κι μασχαρεύ’, ’κι σ’κών’ τιμήν και τάμαν
τινάν κομπών’ και καντουρεύ’, θα πέρ’ ατον εντάμαν!
Εσύ ’κ’ εκαντουρέφκουσ’νε και πώς εκαντουρέφτες;
ση Φάρονος σα ψέματα, εσύ πως επλανέθες;
Π’ εχπάστες, ρίζα μ’ και θα πας, άμον Θεού πουλόπον;
εσύ εκεί ντο θα ευτάς, τσεχέλτς σ’ αΐκον τόπον.
΢ον δρόμον τον αγύριστον, εσύ γιατί εσέβες;
την στράταν γιάμ’ ελάθεψες και εμάς όλτς επιδέβες;
Ραχόπο μ’ ατεβίρευτον και πώς ετεβιρεύτες;
λιθάρι μ’ απελέκετον και πώς επελεκέθες;
Ήλιε μ’, ντο εβασίλεψες και εμαύρηνες τον τόπον;
Ντο είδες και εζέλεψες, αφκά σον Άδ’ πουλόπο μ’;
Αρνί μ’, γιατί ’κι καλατùεύ’ς, γιατί ’κι δις λαλίαν,
γιατί εμάς τιδέν ’κι λες και σύρτς την μαναχίαν;
Πουλί μ’, τ’ εσόν η καμονή, βαρύν τυραννισία,
βραστόν νερόν η χαμονή σ’, έκαψεν την καρδία μ’.
Δόσ’ με Θεέ μ’ το γιατρικόν και απάλυνον τα πόνα μ’ ,
αλλέως με θανατικόν λιγόστεψον τα χρόνα μ’.
-Κανείς σον κόσμον ’κ’ εγροικά, πόσον πονεί η Μάνα,
όντας ακούει λυπητερά να κρούγ’νε την καμπάναν!
Και κρούει αργά, θανατικά και άχαρα η καμπάνα!
Ο Φάροντας ευτάει χαράν, ν’ αϊλί σ’ ατέν’ τη Μάναν!
Υάσον και ο Σότον, ούντες επέναν ς σο σχολείον τη χωρί’, έταν κάποτε ’ς σο ίδιον την τάξην
και εκάθουνταν ς σ’ έναν θρανίον οι δύος ατουν
και ο Πέπης τη Κομέλ’ τρεί’. Ο Υάσον επαίρνεν
γολάα τα γράμματα και ετάπεψεν ’ς σ’ ατά και εμπροδέβεν.
Ας είχεν το γιοσουζλούχ’ ’ς σην ράχαν. Κάποτε εξιώθεν και
εγέντον καθηγητής και τακ – τουκ έρχουτον ’ς σο χωρίον.Ο Σότον ’κ’ εσόχρεψεν
ατα. Με τα χίλα ζόρα επήρεν κα’ το δημοτικόν κι εκείνο πα ούντες εγέντον γοτζά
παιδάς. Εγροίκα, τα συνέλ’κα τ’ ’ς σο χωρίον εκορόιδευαν ατον κι έλεγαν «ο Σότον επήρεν αναβολήν ασ’ σο στρατόν, λόγω σπουδών».
Ο Σότον, καλόκαρδον παιδίν, ετσάλεψεν ατ’ς. Ατός εκράνεν το παιδικόν τη φιλίαν, άμον ντ’ εποίναν βάιρουχ’, όλα τη χωρί’ τα παιδία, ούς να εγέραναν. Σα
μασχαρέτας και τα τιτέματα ’κ’ επιδεβήναν χωρίς να τικλαεύ’νε το μυτίν π’ είχαν
αξιώματα και να γαπαρεύ’νε εμπροστά ς ση χωρί’ τα παιδία.
Μετ’ ατό την αέραν ο Σότον έτρεχεν ’ς σην απαντήν τη Υάσονος ούντες έρχουτον ’ς σο χωρίον, σην ιδέαν και αρτούχσουν ερχίνεναν τα παλαιά, σάνκιας να
είχαν α’ τάμαν.
’Κ’ έν’ πολλά καιρός ντ’ ευρέθαν αλλομίαν απάν’ ’ς σ’ έναν στράταν τη χωρί’. Άμα,
αδά ’ς ση φορήν, ο Σότον εκράτ’νεν έναν παστόν και η πορπατεσία τ’ εναξά βαρύν
έτον. Ο Υάσον, όσον να έν’, έτσουξεν ατον.
-Νε παι Σότο, ατό το στουράκ’ ντο κρατείς α’ ’ς σα χέρα σ’; Φαμάν εγέρασες,
ανάθεμά το; ΢’κώσον και σύρον χάσον α’
-Έϊκιτι Υάσο, χωρίς ατό έναν ατλαμάν ’κ’ επορώ να ευτάγω. ’Κ’ είδες; Σα χρόνα
έρθαν και εστάμπωσαν. Αέτσ’ έρθαν και εδέβαν κι εμείς πα ’κ’ επεγένουμ’νες α’.
Σα αρρώστιας, ζατί μη ρωτάς, έρθαν κι εγόνεψαν ’ς σ’ ωμία μ’. Σα πράματα ’κ’
ελέπ’ ατα καλά. Εσούμωσεν, παρέρται με, να πάω κι εγώ ’ς ση Σσούλονος το χωράφ’!
-’΢ ση Σσούλονος το χωράφ’ ντ’ αραεύ’ς; Γιάμ’ πας ακόμαν κι ευτάς μερ’καμάτα;
-Νε παι, όχι. Υαίνεται ’κ’ εγροίξες ντο λέγω. Έν’ πολλά καιρός ασσό ’κ’ έρθες ’ς
σο χωρίον και ’κ’ εξέρτς. Απαλλοτρίωσαν το χωράφ’ τη Σσούλονος ντ’ έν’ σουμά
’ς σο σχολείον και εποίκαν α’ νεκροταφείον. Σα παλά τα ταφία επήρεν ατα το σέλ’.
-΢ους, νέπρε, σους! Αέτσ’ πα να έν’ εμείς ακόμαν ντο είμες να τάγουμες για τ’ εκεί
μέρ’ λές;
Επεκεί ο Υάσον εκλώστεν κ’ ετέρεσεν τάχ’ ’ς σα καινούρα τα ταφία μερέαν και
άμον υπνασμένος κι άμον δίκλωπος ερχίνεσεν να μερδελίζ’ κάτ’ άμον προσευχήν:
«Σεμάκ ’ς ση Σσούλονος, πη μάλα πολλά επλάγχθη, επεί… ιερόν πτολίεθρον έπερσεν, πολλών δ’ ανθρώπων άστεα ίδεν και νόον έγνω, πολλά δ’ ο γε πόντω (ελάστεν σε κάποια αιγαιοπελαγίτικα νησία, στρογγυλά, τσαγκαλάρα, ξιφαράρα και
μακρόστενα) πάθεν άλγεα ον κατά θυμόν, αρνύμενος ην τε ψυχήν και νόστον εταίρων, αλλ’ ούδ’ ως εταίρους ερρύσατο, ιέμενος περ… και ατά, τσίνκις από μικρός
πολλά εμάλαζεν τα τσακούτσα  και τα καγάνα…» 
Ο Σότον απ’ ατά τιδέν ’κ’ εγροίξεν. Άντζα εζάρωσεν την γούλαν, εσούφρωσεν τ’
οφρύδα και ετέρεσεν τον Υάσον απέσ’ ’ς σην πίστ’.
-Νέπρε, ντο σεφτελέσα είν’ ατά ντο μουρδουλί’εις; Παρέρται με ασ’ σα πολλά τα
γράμματα εταγκτίρεψεν τ’ αχούλι σ’ και ερχίνεσες να εξωδί’(εις). Έλα ’ς σα ήμαρτα σ’!
-Νέπρε Σότο, ορθά λες. Ντο καλά εποίκες εσύ και ’κ’ εσέγκες το κιφάλι σ’ ’ς σα
ζϊάτα. Επέμνες άμον ντ’ ήξερα σε ασ’ σο δημοτικόν το σχολείον. Θυμούμαι ούντες έσ’κωσες το δάχτυλο σ’ απέσ’ σην τάξην και ο δέσκαλον εθάρεσεν ντο ήξερες
το μάθεμαν κι εδέκε σε το λόγον. Εσύ εξεροκούρτεσες, σίτα εκάθουσ’νε ’ς σο
παλέν το θρανίον, και ερώτεσες: «Δέσκαλε, αβούτα αδαφκά ’ς σο θρανίον ντο είν’;
Γιάμ’ είν’ περιστερί’ φωλέας;». Επεΐ εκείν’ η δαβρέα ντ’ εδέκε σε ο δέσκαλον ’ς σο
κιφάλ’, ας εξέρτς, από πολλά βάσανα εγουρτάρεψε σε.
Μετ’ ατό αγκά ο Σότον εβουράστεν το παστόν μετ’ έναν το χέρ’ και τ’ άλλο
εδέβασεν ’ς σο γολτούχ’ τη Υάσονος και εκούντεσεν ατον να πάν’ αντάμαν ’ς σο 
Απ’ οπίσ’ εβόισαν και τση (γ)υναίκους ατουν σο Καπαλί  - τσαρσί για να
τρώγουν και εγνωρίσκουνταν ούλοιν εντάμα. Οι (γ)υναίκοι σίτα έρχουσαν εχάθαν σην Πόλην απεσκέσ .
Αρ οτότες είπεν ο Σεμέλης:
-Ας πάμε αραεύουμε τ’ (γ)υναίκους έμουνα.
Ο Σουρσούνης πα είπεν ατον.
-Σ’ εσόν (γ)υναίκα ουκ εγνωρίζω, λάγα να αραεύ’ ατενα;
Ο Σεμέλης πα εκλώστεν και είπεν ατον.
-Σ’ εμόν (γ)υναίκα έν’ όμον φυτρούκα, το πόιν ατ΄ς συρτόν, κ’ η στέση ατ΄ς άμον
σταλαμίταν, τα μαλλία τ’ς πλεθούμενα κχύουν σ’ ωμία τ’ς, μελίξανθον και καθαρόν
η θωρέα τ’ ς, ψηλέσα όμον ελάτ’, τα τσιτσίας τ’ς ορθά όμον Κιμισχανάς μηλόπα,
το πετσί’ ατ’ς όμον άναλον βούτορον, παχαία τα βριχείλια τ’ς και μελεσσιδί’ χρώμαν ομμάτια έχ’. Υορεί ένα μαύρον κοντόν φιστάν’ και από πάν’ έναν κόκκινον
όμον άψιμον παλτόν. Σ’ εσόν (γ)υναίκα λάγεσα έν’;
Ο Σουρσούνης τσαπούγα τσαπούγα λέει ατον
Πάντùον, τη Πολόχ Μαρίας ο γιον, ας σα πολλά τα γράμματα ετάγγεψεν ο νους ατ’. Ο καημένον για να ζει, ετάχεψεν (εκρέμασεν) σην
γούλαν ατ’ έναν κασελόπον, εσέγκεν απέσ’ εκκλεσίας πράματα (θυμίαμαν, φιτίλα, εικονίσματα) κ’ επέρεν τα στράτας να πουλεί ατα. ΋που
επένεν έλεεν τα παράδας για το μαναστήρ’ είν’ και ίσως να εμπαίνω και εγώ σο
μαναστήρ’.
Έναν ημέραν ερώτεσεν ατον ο Υόλον τη ΢ουρουμίνας:
-Νέπε Πάντùο, σωστά λες πως τα παράδας πάνε σο μαναστήρ’;
-Ντο να λέγω σε, θείο Υόλο, άλλα πάνε και άλλα ’κι πάνε.
Μελπομένη τη Κούσονος επήεν να ξαγουρεύκεται σον ποπά - Νικόλαν.
-Πάτερ, είπεν ατον έχω πολλά αμαρτίας.
-Ντο αμαρτίας έεις, τέκνον μου;
-Πάτερ, ίστε επήγα με τον έναν και τον άλλον. Επήγα με τον Κάκον τη Μαραντίνας, με τον Μούχον τη Σσουφράκας, με τον Αλέξην τη ’στάπαση, με τον Νάστον
τη Ζουρνατσή…
-Άναυα με τ’ ατείντς τηνάν είπες, άλλο με την κανάν επήες;
-Επήγα και με τον ποπάν α σο Αφκατοχώρ’.
-Έξ’ απαδαπέσ’ αγλήγορα. Να πας ρούεις σο βαθύν το ποτάμ’ και να φουρκίεσαι.
Εσέν δέκα ποτάμια ’κι κατενίζ’νε σε.
-Γιάτι, πάτερ;
-Εφέκες εμέν τον γιοσμάν τον ποπάν κ’ επήες μετ’ εκείνον τον τσαμουρόχτιστον
και ’κ’ εντρέπεσαι πα και λες ατο.
Έρθεν ο λαφρολάγγευτον ο Μάρτ’ς και, τίμι - τίμι,
Απάν’ ’ς σα ποδαρόπα του, λεγνά - λεγνά τσουπία,
εκοντοστάθεν, χα θα ρούζ’, έπλωσεν τα χερόπα ’τα’
με τα κλαδία τα χλωρά, τα πρωτοφυλλωμένα,
κι ολόερα ετέρεσεν, ετέρεσεν και είπεν:
«Σ’ εμά τα πρωτοτσίτσεκα τη παρχαρί’ πλουμόπα !»
Έβαλεν το χερόπον ατ’ ’ς σο στόμαν, εσυγκλίστεν,
επετσιγκώθεν κ’ επεκεί, με τα πολλά τα γέλ’τα,
εποίκεν «φούτ», ανέντροπον ο Μάρτ’ς ο καϊμενίτσον
κ’ εδέβεν πλάν και πάει και πάει... Ατότε η ρομάνα
κάτ’ έκ’σεν και ογλήγορα εξέβεν έξ’, εστάθεν
κι ολόερα ετέρεσεν. Πουδέν κανέναν ’κ’ είδεν.
Είδεν τα πρώτα μάραντα, τα πρωτοχαρεμένα
τα τσιτσεκόπα - και οπίσ’ ξάν’ ’ς σο μαντρίν εσέβεν.
’΢ ση μέσεν, τουπ, ελάγγεφεν Απρίλτς και χαρεμένος.
Φωρίς να παίρ’ αναπνοήν, έναν χορόν επέρεν,
ερχίνεσεν και χα αδά και χα εκεί τα χέρα ’τ’
και τα ποδάρα ’τα’ εθαρείς θ’ εκόπουσαν τα μέσα ’τ’
Και είχεν χλωροτσίτσεκα απάν’ ατ’ παρχαρέτ’κα
και, σίτ’ εγυροκλώσκουτον, επρόφτασεν και είπεν:
«΋θεν δαβαίνω και πατώ μυρίζ’ μανουσακέαν!»
Και, τακ, εντώκεν τη μαντρί’ την πόρταν και - ν - επέρεν
δρόμον και πάει ασάευτον Απρίλτς ο τσιτσεκίτσον.
Ξάν’ έκ’σεν κάτ’, ογλήγορα εξέβεν η ρομάνα,
ολόερα ’τ’ς ετέρεσεν, πουδέν κανέναν ’κ’ είδεν.
Είδεν τα δέντρα ’φύλλωσαν, τα χορταρόπα πλέον
και τα παρχαροτσίτσεκα επλέθυναν – κ’ έκλώστεν
επέρεν και τ’ αρνόπον ατ’ς κ’ εξέβεν έξ’ ’ς σον ήλεν.
Έρθεν και ο Καλομηνάς τσιτσεκοφορτωμένος
ασ’ σα παρχαροκέφαλα και τα παρχαρομύτα.
Ένοιξεν την εγκάλιαν ατ’, απέσ’ ’ς ση μέσ’ εστάθεν
και είπεν: «Παρχαρόνερα κ’ εσείν πολλά τσιτσέκα,
εμέναν εγνωρίζετεν; Εγώ χαρεντερίζω
τον κόσμον!» Κι ασ’ σον πρόσωπον έσ’κωσεν τα κλαδία
και, ματς, έρθεν εφίλεσεν ’ς σο μάγ’λον τη ρομάναν!
Η μάρ’σσα είπεν: «Ήμαρτον, εγώ καν’νάν ’κ’ ελέπω!»
Κι ους να καλονουνίζ’ ατο, είδεν ήλεν κ’ ήμέραν,
είδεν την πλάσ’ παντέμορφον, τα πέραν χαρεμένα,
είδεν έρθαν οι παρχαρέτ’ και τα παρχαροπούλια –
κ’ επέρεν σειρίν πρόατα και τα τρανά αλμεγάδα,
επέρεν και τον κρίαρον τον χρυσοκωδωνιάτεν
κ’ έρθεν ’ς σο «καλώς όρισες» κ’ έρθεν ’ς σο «καλώς έρθες».
Απόψ’ τη νύχτας άρχοντας, ο Υέγγον, καθισμένος
βασιλιακά ’ς σο σύννεφον τ’ ασημοφωταγμένον,
τον ουρανόν θ’ αντιδαβαίν’. Σριγύλ’ – τριγύλ’ λωρία
απάν’ ατ’ αστροπλούμιστα
κι αγνά κλαδία ψεύτικα, καλόπλαστα με τ’ άστρα
θα έχ’ ’ς σα χρυσοδάχτυλα ’τ’ κι ατόν θα παραστέκ’νε,
φωτόστολοι, χρυσόστολοι,
ο Βραδανόν πρωτόλαμπος, το πρώτον φως τη νύχτας,
και τ’ άστρεν, ο Εξίαστρον κι ο Ζυγόν κι ο Αυγίτες,
τη ουρανού τ’ υστερ’νοπούλ’ τ’ υστερ’νοφωταγμένον.
Κι όνταν θα έρ’ται και σουμών’ ’ς σ’ εσόν το κρεββατόπον,
θα κλώσκεται και γελαστός, πουλί μ’, θα χαιρετά σε...
Είδες; Είδες ντο έμορφα είναι τα παιγνιτόρα
τη νου; Κι ατώρα ήσυχα κοιμέθ’, χρυσόν πουλόπο μ’!
Ποίσον νανία! Και-ν - εγώ τιδέν άλλο ’κι λέω...
Εμέρωσεν κι οσήμερον, χα τη Θεού ημέραν!
’Ξέβεν ο ήλεν ο χρυσόν και φωτολούζ’ τον κόσμον.
Τερώ ατον, μαεύκουμαι, και ορωματαγμέντσα,
’ς σα λίβια απάν’ κάθουμαι, ’ς σου ουρανού τα παλγόνια
και χαίρουμαι και τραβωδώ με τ’ ουρανού τ’ αηδόνια,
πουλόπα γλυκολάλετα, Θεού τα κοσμοδόνια.
Τραβωδώ και λέω σας, εγώ την αληθείαν,
ο άρθωπον όνταν γερά ’κι γερά η καρδία.
Εγώ θα ορωματάουμαι να χαίρεται η καρδία μ’
να χαίρεται και ν’ αναμέν’ θα μερών’ αλλομίαν
Τον Στοφόρον τη Κατακάλ’, που έτον πολλά ζεγκίντς, εμέντζαν ατον δύ’
εσκιάδες πως επίασαν και κρατούν τη γαρήν ατ’, την Μελπομένην και για ν’ αφήν’
ατεν θέλ’νε είκοσ’ χιλιάδες δραχμάς.
Ευλοημέν’, εμέντζεν ατ’ς κι ο Στοφόρον, ευτάτε κι ευτάτε το καλόν, κρατέστεν και
την Μελπομένην, ας έν’ τ’ εσέτερον κι εγώ όχι είκοσ’ χιλιάδες μαναχόν, σεράντα
πα θα στείλω σας
Τη Πολόχ η Μαρία πολλά εστεναχωρεύκουσον ντο έτον πολλά παχυμέντσα.
Επήεν σον διατρόν, τον Τάσον τον Αμανατίδην, να λέει ατεν ντο πρέπ’ να ευτάει
για να αδυνατίζ’.
-Μάρια, είπεν ατεν ο διατρόν, για να αδυνατίεις πρέπ’ να ευτάς δίαιταν και όντες
φέρ’νε εμπροστά σ’ το φαΐν να λαΐεις το κιφάλι σ’ μίαν αδά και μίαν εκεί, μίαν δεξά
και μίαν αριστερά. Ατό θα ευτάς ατό τρία μήνας ώσνα αδυνατίεις. Ασού αδυνατίεις
κι ύστερα θα μαθάντς να τρως ολίγον, αν κ έν’ ξαν θα παχύντς
Κάθαν θεού ημέραν αβούτο η γαϊτά: Η Παρέσα αγληγορεί
να ευτάει έναν – δύο πρωισνά ψευτοδουλείας τ’ οσπιτί’ κι επεκεί
με τα ναλία ς σα ποδάρα και ς σα χέρα την τασήν και το
μαλλίν δαβαίν’ ς σα σοχάχα τη μαχαλάς. ’Σ σα πέντε πόρτας
«έναν δαβρίν κρούει», ους να ευρήκ’ άλλ’ είναν άμον ατέν και να
δίν’ α’ ς σην καλατσήν, με τη χώρας το λάφ’ς. Χαμ άνθρωπον
κι αφήνε, για τ’ ούλτς κάτ’ έχ’νε να ποσπογαζλαεύνε, τ’ ουλωνών το τσογάπ’ θα
δίνε.
Οι γειτονάδες έμαθαν ατεν και σαουσεύνε ούντες ελέπ’ν ατεν. Πολλοί γαρήδες
ικράχ’ ευτάν’ κι αγληγορούν να ασπαλούν τα πόρτας, για να μη τοχτασεύ’ και
ευτάει ατ’ς μεσάτ’ ασ’ σα δουλείας ατουν. Κι θέλ’νε να γαρσουλαεύν’ ατεν πα,
γιάμ’ χολάζ’νε τον άντραν ατ’ς τον Μωυσήν, π’ έν’ τη Θεού το μουμούλ’ και
ανέτερα ασ’ σην δουλείαν ατ’ κ’ εξέρ’ άλλο τιδέν. Άνθρωπον οπίσ’ κι κλώθ’ ούντες
έρται ς σο μασλαχάτ’ και τρέχ’ ς σο βοηθός όμερ έχ’νε την ανάγκην ατ’.
Ο ζαβαλούς κ’ έν’ και άνθρωπος τη ταβής, να τογατσάζ’ ατεν την Παρέσαν.
Ατόσον καιρόν επουγαλεύτεν ατεν κι αέτσ’ πα επιδέβεν ατεν, το ναμουσουσλούχ’
τ’ ατεινές να έν’. Μανάχος πολεμά με τ’ οσπιτί τα δουλείας, έξ’ απέσ’.
Έναν ημέραν ξάν’ η Παρέσα ασ’ σο πρωί κιάν’ εγέντον ταπτίλ’. Ο Μωυσής
επερσίεν με τ’ οσπιτί’ τα δουλείας και τη κάκου αναμέν’ έναν ευλοΐαν ασ’ σην
Παρέσαν. Σ σην κιντήν απάν’, σίτα τινάζ’ την κουρελούν ς σ’ αυλαγούς την
πόρταν καικά, ελέπ’ την Παρέσαν να στέκ’ από ράχας γαρσού ς ση γειτόντσας
την φραχτήν κιάν’ και να γονουσεύ’ μετ’ ατέν. Άλλο κ’ επόρεσεν. Εξέγκεν άντζα
την λαλίαν ατ’.
-Νέκουτση Πάρεσα! Εσέν’ λέγω. Ούλα εποίκες και επέμνεν να τικλαεύκεσαι ς ση
χώρας τα πόρτας και να γονουσεύ’ς. Όλαν μίαν πα γιαγουλεύτ’ και ογράεψον ς σ’
εμέτερα πα!
Εφέκες τα γραψίματα σ’ και το χρυσόν κοντύλιν
κ’ επήρες το στρατίν - στρατίν ντο φέρ’ και πάει ’ς σον Άδην,
’ς σον Άδην το μαυράχαρον, τον καταδακρωμένον.
’Κ’ ενούνιξες τίναν αφήντς και τίναν φαρμακώνεις;
Τη καμονής τη βάϊνασην και τη μοιρολοΐαν;
Έτονε κ’ η καρδία σου και τ’ ευλογίας τόπος,
λιβάδα καταπράσινα κι άθα ντο σκουττουλίζ’νε
κι ολόερα δέντρα χλωρά και πυκνοφυλλωμένα
κι ολόερα τη παρχαρί’ τρεχούμενα νερόπα,
νερόπα κάι - ν - αγιάσματα και ’ς σα ψηλά ραχία
κ’ έναν κλαδόπον τη χαράς, κλαδίν τη καλωσύνιας
’ς ατόν τον κόσμον ντο δαβαίν’, ’ς σον ψεύτικον τον κόσμον.
Κι ατώρα ’πέ μας πού θα πας; ’Σ σον τόπον όθεν είσαι
τα δέβας είναι αδέβατα, τα πέραν φωταγμένα
κι από μακρά τη γαβαλί’ λαλόπον ακουσκάται
κ’ εσύ κρατείς ’ς σα χέρα σου τα’ έμορφα τα χαρτία σ’
κι απέσ’ ’ς ση μέσ’ ’ταγιάνεψες κι απέσ’ ’ς ση μέσ’ εστάθες.
Η στράτα σ’ δίχος έντονε κι ο δρόμος εχωρίεν.
Ξένε μ’! Είδες τα μάραντα και στέκεις νουνιγμένος;
Ορωματίας χώματα τ’ ομμάτα σ’ αραεύ’νε;
Κι αν εν’ και ντο στοχάσκεσαι τη χωρισίας δάκρα
κι όσα καρδίας θλίφκουνταν ας’ σην αροθυμίαν,
εκείν’ τη στράταν έπαρον, ’ς εκείν’ τη στράταν έμπα.
Η κάρδα ’κ’ έν’ ψηλόν ραχίν ντο φέρ’ άθα και χλόην,
λιβάδιν και να πρασινίζ’, δεντρίν να φέρει φύλλα.
Καίεται και μανίεται χωρίς παρηγορίαν ...
Ο Χάρον εκατήβεν ας σο κονάκ’ν ατ’ κ’ επήεν ίσα ς σ’ οσπίτ’ τη Γιάνναγα.
Κ’ εύρεν τον ίδιον, εύρεν την γαρήν ατ’ την Ποινήν.
-Νέκουτση Ποίνη, ερώτεσεν ατεν, πού έν’ ο Γιάνναγας;
-Χαπάρ’ κ’ έχω. Το πρωί ετάβιξαμ’ και χολασμένος όπως έτον εσ’κώθεν κ’ έφυεν.
-Να λες ατον πως ύστερα απ’ έναν χρόνον θα έρχουμαι ξάν’ ελέπ’ ατον. Πολλά
εροθύμεσα τον.
-Ξάι μ’ έρχεσαι, εκείνος κι θέλ’ να ελέπ’ σε και καμίαν πα κι αροθυμά σε.
-Εκείνος πολλά πα κι θέλ’, άμα εγώ θα έρχουμαι
Είνας καλογραία, η Μαγδαληνή, εζωγράφ’σεν κάποτε τον Χριστόν. Όντες
είδεν την ζωγραφίαν η ηγουμέντσα, εξεραχώθεν ας σα γέλ’τα.
-Αγαπητόν μου τέκνον, είπεν ατεν, ο Χριστόν άγουρος έτον, κ έτον γυναίκα.
Πρέπ’ να διορθώντς ατο.
Και πώς να εδιόρθωνεν ατο η καημέντσα η Μαγδαληνή. Καμίαν κι είδεν
άγουρον τσάτσαλον. Η ηγουμέντσα καιρόν κ εχάσεν. Επήεν έγκεν τον Ανέστην
τον πορτάρ’ κ’ ετσατσάλωσεν ατον ας ση μέσ’ κι αφκά. Εζαροτέρεσεν ατον η
Μαγδαληνή κ’ εποίκεν την διόρθωσην.
Όντες είδαν την ζωγραφίαν οι καλογραιάδες τη μοναστηρί’, μετ’ έναν στόμαν
ετσάιξαν και είπαν:
«Ατός ντο Χριστός έν’, ατός ο Ανέστης ο πορτάρτς έν’!»
Γκιουλ Μπαχάρ
1
Απέσ’ ς σα πράσινα ραχιά και ς σα χλωρά χορτάρα
τα τσιτσέκια τα έμορφα και τα μαργαριτάρα,
τ’ αερόπον εφύσανεν κ’ εγέλανεν ο κόσμον,
τ’ αμάραντα εμύριζαν, η τουτουγιά κι ο δυόσμον
και τα πολλά πυκνόκλαδα, τ’ άχαρα, φυλλωμένα,
έπλωναν την ισκιάν ατουν ς σα νεοφυτρωμένα
χορτάρα π’ έτρωγεν τ’ αρνίν κ’ εμάσανεν το κράριν
με το τζιγκαλιδάρ’ μαλλίν ντ’ εμοίαζεν φεγγάριν.
Κι από μακρά ακουσκεύκεται τη γαβαλί’ λαλόπον,
τσοπάνος παίζ’ κι ακούει ατον παντέμορφον κορτσόπον.
Κι απέσ’ ς σην αΐχτραν του καιρού του ήλε την θερμόταν,
ς σα πυκνοκελαϊδήματα ς ση γης την εμορφόταν,
ατλής τρανός εδάβαινεν τη Λιβεράς τα μέρα
την Βαγδάτην να πολέμα και τα χρυσά τ’ς να παίρει
ς σο άλογον καθισμένος το χρυσοκωδωνιάτ’κον
με τα λωρία τα Περσικά, τ’ άσπρον το λεβεντάτον.
Ελάσκουτον και έλεπεν τσιτσέκια, πρασινέας
και τά πουλιά να κελαϊδούν αφκά ς σα ποταμέας.
Και σίτα ετριγύριζεν ς ση Λεβεράς τ’ ορμάνια
έκ’σεν λαλίαν να τραγωδεί θαρείς ασ’ σα ουράνια.
Ντο έμορφον, ντο έμορφον και ντο ζίλ’ πα λαλίαν,
Ανθρώπ’ λαλίαν έν’ ατό, γιόξα μάισσας τραγωδίαν;
Κ’ εκλώστεν και ετέρεσεν απέσ’ ασ’ σα κλαδία
και είδεν και εθάμαξεν την έμορφον Μαρίαν
να κάθεται να τραγωδεί αφκά ς σην βελανέαν
και να σερεύ’ μανουσάκια άσπρα και γερανέα.
«Τη Δεσποινής τα πρόατα τη Δεσποινής τ’ αρνία
τη Δεσποινής ο κρίαρον ο χρυσοκωδωνιάτες».
Η λαλία κ ερθεν ς σ’ ωτίν, η ψη ατ’ εμαράθεν 
ετέρεσεν ολόερα είπεν κ’ εκοντοστάθεν.
Ντο έμορφον, ντο έμορφον και ντο ζίλ’ πα λαλίαν
Ανθρώπ’ λαλίαν έν’ ατό, γιόξα μάισσας τραγωδίαν;
ουμά ς σο κιντίν εθέλεσεν η γραία να αποσκευαρίζ’ τ’
οπίσ’ την οντάν, μερ’ κείται και το σαντούχ’με τα
παρλάχα τα χαλκένα τα πάλιας για εμορφίαν. Αρ΄όλα
τ’ εκέσ’ εσυνορθίασεν και ύστερα από κάμποσα
χρόνα είπεν να συνορθάζ’ και τα πράματα ντ’ είν’ απέσ’ ς σο
σαντούχ’. Επεκαρακίδωσεν το γαπάχ’ και ούντες έσ’κωσεν α’ και εκουπίεν να τερεί
ντο (γ)ίνεται εκεί απέσ’, έρθεν ς σα ρωθώνα τ’ς έναν μύραν ναφταλίνας. Μίαν
εποίκεν να σύρκεται οπίσ’, άμα η ταραγμονή ντ’ έτον απέσ’ ς σο σαντούχ’
έκλωσεν το νιάτ’ν ατ’ς. Αέτσ’ πα έσυρεν σουμά τ’ς έναν σκαμνόπον να κάθεται.
Και ντο κ’ είν’ απέσ’; Τη μάνας ατ’ς το καλόν το φιστάν’, το παπάχ’ τη κυρού
ατ’ς, το γαλιόν ατ’, παλαιά μεταξένα μαντίλα, τραπεζομάντιλα, έναν άσπρον ατιάλ’
τη προίκας ατ’ς, τρία – τέσσερα παμπάλαιγα βιβλία, γρασμένα ς σα γωνίας ατουν,
κατ’ παλά «Ομολογίας» και έναν σιρίν άλλα αντίκας.
ΣΤο ναφταλίν’ άμον μύρον τη Πυθίας έρθεν και ετύλτσεν την γραίαν και επήρεν
ατεν ς σ’ άλλα καιρούς.Εκατήβασεν το τσίτ’ ς σην γούλαν και ετοιμάεν να
κάθεται ς σο σκαμνίν. Με τ’ έναν το χέρ’ εποίκεν να ιλαεύ τα πράματα απέσ’ ς
σο σαντούχ’. Σάνκιας να έτον αίρεσιν, το χέρ’
εσκάλωσεν ς σ’ έναν ταστάν χωτογραφίας
τυλιμμένα απέσ’ ς σ’ έναν παλέν μεταξένον
μαντίλ’ δεμένον καλκιαχτά. Ετσόκεψεν ς σο
χείλος τη σαντουχί κ’ επήρεν ς σα τεντελιχτά τα
χέρα το ποχτσόπον. Έγκεν α’ σουμά ς σ’ ομμάτα
τ’ς και ασ’ σο εγροίκ’σεν ντ’ έτον ατό ντ’ εκράνεν,
ετσόκεψεν οπίσ’ και εγερλασεύτεν απάν’ ς σο
σκαμνίν. Έσ’κωσεν γενκιτάν την ποχτσάν  ς σα
χέρα τ’ς και εκράτεσεν α’ άμον ακριβόν Ευαγγέλιον εναξά κ’ επεκεί ίσαξεν την
εμπροστέλαν κ’ έθηκεν α’ ς σα γόνατα τ’ς. Επεκορδιλίασεν τα σίνας τη ποχτσάς
και έπλωσεν τα τέσσερα ουράδα τη μαντιλί’ απάν’ ατ’ς. Επεκεί έκλωσεν την ταστάν
να μη είν’ τα χωτογραφίας κούπα.
Τσίπ απάν’ έρθεν το κουτουρνοτάρ’ η χωτογραφία με την μάναν και τον κύρ’ν
ατ’ς, ούντες έταν νέοι. Η μάνα τ’ς φορεί ς σο κιφάλ’ την τάπλαν και ο κύρ’τς ατ’ς
το υμψηλόν το παπάχ’. Οι δύ’ ατουν πα εκαρτσάλωσαν και τερούν, λες κ’ εσύ θα
καλατσεύ’νε σε.
Έικιτι ανθρώπ’! Έρθετε κι εδέβετε και ούλον το πολλά ντ’ επέμ’νεν απ’ εσάς έν’
αούτ’ η χωτογραφία. Τα κόπους και τα γαζανέματα, τα φόγους και τα
περισανλούχα, τα βάσανα και τα χαρέτας και τ’ έναν σιρίν γουβάνα ντ’ ετινάγαν ς
σο κιφάλ’ν εσουν, έρθαν τα ζαμάνα και με τα’ έναν τζουζούν ενέβ’ζαν ατα. Σίτα
αναστορίζ’ τ’ έναν και τ’ άλλο, θήκ’ ς σο γιάν’ το πρώτον την χωτογραφίαν και
παίρ’ το δεύτερον, μερκιάν’ φαίνεται ο πασάς ατ’ς ο Χάμπον, π’ εχάθεν ς σην
ταραγμονήν, ούντες έσπαξαν οι Τούρκ’ το χωρίον.
Κι άλλ’ αφκά έν’ τη πατσής ατ’ς τη Παρθένας με τον άντραν ατ’ς. Σειράν έχ’ η
χωτογραφία ντο δεξίζ’ τη χαράν τη πίπης ατ’ς τη Σόνας. Σ σ’ ατό φαίνεται,
ανάμεσα ς σ’ ανθρώπ’ς είνας έμορφος παιδάς, με το πουγιουχόπον. Έν’ ο
Γοργόρτς, ο ατωρισνόν ο άντρας ατ’ς με τήναν είχεν ατότε τρανόν σεβντάν. Σ σ’
έναν το μερέαν ο Γοργόρτς και ς σ’ άλλ’ την άκραν ατέ, σίτα τερεί εντροπάρκα ς
σον Γοργόρ’ κέσ’
Ατώρα μέρ’ έν’ ε(κ)είνος ο Γοργόρτς; Αδά επάτ’νεν κ’ εκεί ευρίγουσον. Άμ’
εκείν’ το γλυκίν η λαλία τ’; Άρκον ημέρωνεν ς σο ραχίν! Ατώρα πα τερείς ατον με
το μπαστόν ς σο χέρ’, ατλαεύ’ μετ’ έναν το ποδάρ’ και νουνίζ’ ντο θα φτάει με τ’
άλλο. Κιαμ’ ατό η ταβή ατ’ κάθαν θεού ημέραν; Όλα κρούν’ την γούλαν ατ’, ς σ’
όλα ευρήκ’ μαχανάδας. Βράζ’ απέσ’ ατ’ς η γραία «Μάνας ντο έν’ και βίρα κουδίεις
με; Τέρεν εναξά και ς σον θεγόν κιάν’! Εγώ πα εγέρασα, πασκίμ’ ντο δίγω νέον
δόντ’;» Κ’ επεκεί: «Όλαν, πώς κι οκνείς. Ο θεγόν ας έχ’ ατον καλά. Ατός επέμ’νεν
το στήριγμαν μ’ ς σ’ αβούτο το κορπακόρκον την ζωήν. Όλ’ οι άλλ’ εύραν
μαχανάδας κ’ εσύρθαν ς σο γιάν’. Άς είν’ και τα παιδία και οι συγγενοί. Ντο να
(γ)ίνεται, ατείν’ πα έχ’νε τ’ εκεινέτερον τα βάσανα. Η χώρα ζατί χώρα είν’».
Αΐκα νουνίζ’ και πολλά αροθυμίας και έμορφα ιστορίας έρταν έμπρα τ’ς σίτα
δυρωκλώθ’ ς σα χέρα τ’ς τα παλά τα χωτογραφίας.Μίαν σουφρών’ το κατσίν,
γομούται η γούλα τ’ς και μίαν γριντζών’ το σουφάτ’ και έρτ’ ατεν να χιχιρίζ’ άμον
νέϊκον κορτσόπον. Αβούτ’ τα χωτογραφίας πολλά τιδέν είν’ για τον άνθρωπον. Να
σκουντουλίζ’νε τα στούδα τ’ εκεινού π’ εξέγκεν ατα ς σο μεϊντάν.Κ’ επεγέντον α’
ντ’ έρθεν οξώκα ασ’ σην πόρταν ο Γοργόρτς και με τ’ έναν παστονέαν επένοιξεν
την πόρταν.
-Νε κουτσή, όλα εποίκες κι αβαράσα πα επέμ’νες. Εκάτσες ατούκα άμον γολόθ’
λιθάρ’ και ς σ’ αλώνι σ’ να βρέχ’ και να χιονίζ’. Το χτήνον στέκ’ ανάλμεχτον, το
μούχ’ βαρκίζ’ ς σα πόρτας κιαν’, θέλ’ να φάεις α’. Τα κοσσάρας εβράδυνεν και
στέκ’νε οξώκα ασ’ ση πόνας την πόρταν, εμεύκουν να φάεις ατα. Σούκ’ ποίσον
έναν ευλο(γ)ίαν,, μ’ εκάτσες άμον σοχρεμέντσα ατούκα κι εγώ αραεύω σε, μετ’
αούτ’ το χάλ’.
Η γραία εχπαράεν. Παρέρθεν ατεν, κάτ’ έρπαξεν ατεν ασ’ σα μαλλία και με το
μίαν εκασάντσεν ατεν ασ’ σα παλαιά τα καιρούς και εκιουραλάεψεν ατεν ς σ’
ατωριζνόν την κιντίν. Ανατρεχά να ακούει τη Γοργόρ’ το ταπούριμαν. Όσον ντ’
εχπαράεν κι εγούζεψεν, έρθεν ατεν να τσαΐζ’ «Όστ, μ’ υλάεις!» άμα κ’ έγκεν α’ ς
σην λογαρίαν. Άντζα σεφίλ’κα εγαρσουλάεψεν ατον:
-Χα, ερούξες ασ’ σ’ άλογο σ’; Πεθεράν κ’ έχω και πεθεράν εχτέθα. Κι αφήντς τον
άνθρωπον εναξά να αποσπάν’ η καρδία τ’. Κάθαν τρεις την ώραν πας κ’ έρχεσαι
κουδίεις με. Ανάθεμα τ’ αστόχα, ας απομένε κι εναξά νεστικά, τιδέν κι παθάν’νε.
Ούλεν κι α στέκω ς σον κώλον ατουν οπίσ’. Εγώ πα ψην έχωΜε τ’ ατό αγκά εζέχτεν κι εσ’κώθεν ζορ – σινά ς σα ποδάρα τ’ς. Ετύλτσεν ξάν’
το τσίτ’ ς σο κιφάλ’ν ατ’ς και βαρέα βαρέα εδέβεν ς σο πονίκ’ κέσ’, σίτα
επουστούριζεν «Γοργόρ’ ατώρα θα εστόλιζα σε, άμα ας έν’ το χατίρ’ ακείν’ τη
χωτογραφίας ντ’ είδα απράνας καικά…»
Ντ’ άγνος έν’ ο άνθρωπον; Πώς έταν οι δύος ατουν και πώς εγένταν!
γραία η Φωτείνα ζουβανάεται κι έρται. Θέλ’ να πάει ς σο τικιάν τη
Σαλασκάρ’ να αγοράζ’ έναν σπίσκαν. Σ ση Στοφόρονος καικά
κοντοστέκ’ και τερεί τον Στοφόρον πη στέκ’ ς ση μέσ’ τ’ αυλαγούς
ατ’ και στοχεύ’ τα πουλία ντ’ εφέκεν αδά σα ημέρας η κωσσού η μάνα τουν, τσίνκις
ετράνυναν κάμποσον κι άλλο κι σαεύν’ ατεν.
-Στόφορε, ντ’ έγροικ’σες και στέκ’ς ατουκά άμον πασσάλ’ ανάμεσα ς σα
κοσσάρας και ς σα πουλία;
-Θεία Φωτείνα, εσύ κ’ εξέρ’τς. Αβούτ’ η αφορισμέντσα η ποζοταρία η κοσσάρα,
ούσαμ’ εμκαικά, άμαν κι άσκεμα εντούνεν με το κουδούκ’ν ατ’ς τα πουλόπα τη
κωσσούς! Κ’ εφήνεν ατα μουταράν να τρώνε. Αΐκον αστόχ! Εγροίκα, ενούντσα να
σπάζ’ ατεν. Χέζω ς σα νύχα ατ’ς. Αέτσ’ κι αέτσ’ εγέρασεν και ορθά πα κι ωβάζ’.
Άμα αδακά, εμπροστά ς σ’ ομμάτα μ’ εγέντον το θάμαν. Σίτα ετσαρακάλευεν τα
πουλόπα, τερώ εγιανάσεψεν ατεν ο πετεινόν και χωρίς να κρούει ατεν φτερόν,
έσ’κωσεν τ’ έναν το ποδάρ’ κι επάτεσεν την ράχαν ατ’ς. Ο πετεινόν αρτούχσον
εξέβεν απάν’ ατ’ς και ερχίνεσεν να τσουγναεύ’ ατεν, άμον ντ’ ευτάν’ ούντες
χασουλαεύ’νε το τσαμούρ’ για να κχύνε κιαρπίτσα. Επεκεί εχαμέλυνεν και
εγρίβωσεν απάν’ ατ’ς. Με το κουδούκ’ επίασεν το κικιρίκ’ τη κοσσάρας και με τ’
ουράδ’ εγαπάτωσεν όλεν τ’ οπίσ’ν ατ’ς. Εθαρρώ κάτ’ πα επουστούρ’τσεν ς σ’ ωτίν
Ηατ’ς. Ους να εγροίκανα ντ’ εγέντον ο πετεινόν ελάγκεψεν κα’ και άντζα εντώκεν
φτερόν και εκοκοζλανεύτεν, σάνκιας να έλεεν «άλλο ευτάς α’; Τε αρ’ δέβα χάθ’». Η
μάρσα η κοσσάρα, άμον ενετριαχίασεν ασ’ σην χολήν ατ’, εχοιράγωσαν τα φτελτά
τ’ς και απετινάεν σίτα εσκούντον αν’ γουρταρεμέντσα. «Ούφ, για δέβα χάθ’ ασ’ σο
κιφάλι μ’, πελάν ντ’ εγένουσ’νε», θα είπεν αποπέσ’ ατ’ς και χαμάν εκλίστεν κα’ και
ερχίνεσεν να κουδίζ’ ολόερα, χωρίς να τιτεύ’ άλλο τα πουλόπα, ντ’ έταν ς σο γιάν’
ατ΄ς. Ατέ πα κι έτον! Ασ’ ατό κι επεκεί, εγώ πα εγένουμνε δίγνωμος: σπάζ’ ατεν
γιόκσαμ’ κι σπάζ’ ατεν; Άμα εσύ, θεία Φωτείνα, πέει ντο εγροίκ’σες απ’ αβούτ’ τη
κοσσάρας τα τσαλούμα   και τη πετεινού την χολήν;
-Για απιδέβα με, ανάθεμά σε, παλαλέ. Εγώ πα εθάρεσα κάτ’ θα ερώτανες με, είπεν
η Φωτείνα και ξάν’ εζουβανίεν και επορπάτεσεν τ’ εκέσ’ μέρ’ θα επένεν
Σ σ’ εμέτερα τα μέρη κέσ’ λάγα δαβαίν’ ημέρα τσ’
υναίκας: Το πρωί, άμον εσ’κούνταν οι μειζοτέρ’, ατέ
σ’κούται άφτ’ τον πέσκο και θέκ’ απάν’ τίπο για να
πρωινεύκουνταν. Επεκεί δαβαίν’ και πάει ς σο μαντρίν ν’
αποδουλίζ’, να σπουγγίζ’, να φαείζ’, να ουλίζ’ και στρουλίζ’
τα ζα. Επεκεί πάει ς σ’ οσπίτ’, τραπεζών’ το τραπέζ’, φέρ’
και θέκ’ ό,τι προεφτικά ευρήκ’ και το γλυκύ ντ’ έλμεξεν α σα ζα τ’ς και φαείζ’ τα
γαρδέλα τ’ς και ούλο το κιουλφέτι. Ύστερον δαβαίν’ και πάει έξου ς σα δουλείας.
Πάει ς σο χωράφ’ ν’ αποχορταρών’ τα άγρα χορτάρα, να λιχτρεύ’, να σπέρ’, να
τσίζ’, ν’ αροκοπάει.
Το μεσημέρ’ πάει ς σ’ οσπίτ’ να μαειρεύ’ και φαείζ’ τα γαρδέλα τ’ς και τοι
μειζοτέρτς, να σκευοπλύν’, να πλύν’ και κρεμάν’ τα σέιχατα, να σπουγγίζ’ τ’ οσπίτ’,
να σπουγγίζ’ και φαείζ’ και ποτίζ’ τα ζα. Ύστερον να δαβαίν’ και πάει ς σο όρος,
να ευτάει ξύλα, κουρκούτα, δαδία για τον χειμωγκόν, να ευτάει και κοβαλεί φύλλα
για να στρών’ κάτου ς σα ζα τ’ς. Να πάει ευτάει χορτάρα, να φορτούται έναν
τρανόν γομάρ’ και να έρται φαείζ’ τα ζα τ’ς. Ύστερον ξάν’ να σπουγγίζ’ και να
αποδουλίζ’ α σο μαντρίν. Επεκεί πάει ς σ’ οσπίτ’ μαειρεύ’ και φαείζ’ τα γαρδέλα  
τ’ς και ούλον το κιουλφέτι, να σκευοπλύν’ και να σπουγγίζ’. Να λού’ει τα γαρδέλα
τ’ς, φορίζ’ και χτενίζ’ ατα, να στρών’ και θέκ’ ατα κα’. Αποχουρχουτιγμένισσα α σα
δουλείας απλούται να κοιμάται. Οτότε έρται ο άντρας ατ’ς – όλιον την ημέραν
έτον ς σην καβέν – και θέλ’ και ατός «δουλείαν».
-Ούχι μ’, τέρεν ντ’ εποίκαν αβούτ’ τ’ εκέσ’ τ’ αστόχα! Εδέβασαν σ’ έναν σ’ άλλο τα
σπορίδα με τα κρομμύδα και τα σκόρδα. Όλαν εβγάτ’ α  τα σαγάπ’ τ’ αστόχα τα
κοσσάρας εσουν. Τ’ ανθρώπ’ τα αμάκια κι σαεύετε, τερέστεν ενάξα και ς σον
Θεόν κιάν’, είπεν, και ερχίνεσεν να ταπουρίεται η κορώνα η Αυγητίνα, πη
περσίεται μοναχέσσα να εβγάλ’ ατα πέραν, γοτσά γαρή.
Αδά ς ση φορήν το καπαγιάτ’ έχ’ ο γείτονάς ατ’ς, ο Κώστης τη Κωτούν’, π’
εφέκεν ανοιχτόν τ’ αυλαγού την πόρταν και τα κοσσάρας ατ’ ερούξαν έξ’. Ατέ λέει
και φουρλαεύ’, άμα ο Κώστης, πλαγκαικά, ξάι κι λαλεί. Άντζα εσέγκεν κα’ το
κιφάλ’ με τσουλωμένον το κατσίν κι από καμίαν τερεί σ’ ατέν μερέαν και ευτάει
ατεν ισμάρ’ να μη τσαΐζ’. Σ σα τελευταία, άλλο κ εκρατεύτεν:
-Σους, αναθεμά τα λαλίας ι σ’, χαμελά καλάτσεψον και πέει ντο θέλτς. Κ επήρες
χαπάρ’ ακείν’ τη σκύλ’ τα παιδία; Εσάρεψαν το χωρίον και εσυνεσέβαν να ευτάν’
έρευναν σ’ ούλα τ’ οσπίτα. Σ ση Παρασκευά καικά είδα τ’ς κι άλλ’ εμπρ’καικά.
Όμερ’ έν’ θα έρται και τ’ εμέτερον η σειρά. Ταχούτα ημπορεί κάτς να εδέκε μας
ς σο χέρ’ ντο κρύφτομ’ όπλα, προκηρύξεις, Εβραίοις και εκείν’ τσ’ Εγγλέοις τοι
αιχμάλωτους, π’ ελάγκεψαν ας σα βαγόνα, ς σον Σταθμόν τ’ Αμάτοβας. Ο Θεόν
να ελά μας: Ατείν’ Γερμανοί είν’, το έναν ς σα δύο κι φέρν’ε. Χαμάν
ταβρανεύκουν ς σο κάψιμον και ς σο σκότωμαν.
Η Αυγητίνα άμον ετουρούλεψεν.
-Νέπρε, ατσάπας ο Στύλον τη Τριανταφύλλ’ ντ’ εποίκεν εκείν’ τον Αλέκον
(Αλμπέρτος) τον Εβραίον τηνάν φυλάττ’ ς σο οσπίτ’ν ατ’; Θα κάφτ’ το χωρίον
ατός ο άνθρωπον! Κιάμ’ εκείν’ οι Εγγλέζ’ ποι κρύφκουν ς ση Κόρ’ τη μάντρας τ’
ορμία;
-Κρα το στόμα σ’ κι ατά μη τυχαίν’ αλλομίαν και πιλτιρεύ’ς ατα ς σον είναν και ς
σον άλλον. Να σκοτών’νε σε πα, η τσιρνία σ’ να μη εβγών’. Τη Στύλονος πα την
γαϊλάν να μη έ’εις. Μη φογάσαι, ατός πρόεδρος έν’. Ο νους ατουν σ’ ατόν κι πάει.
Τεΐ τ’ εκεινέτερον άνθρωπος έν’, έχ΄ν ατον εμπιστοσύνην. Ατώρα δέβα ουσούλα
ουσούλα έμπα ς σ’ οσπίτ’ ι σ’ και ποίσον ντο κ έ’εις χαπάρ’. Τσάντσον,
σπόγγ’σον, πλύσον τα σκεύα σ’. Σάνκιας ς σ’ εσόν τ’ αλών’ να βρέχ’ να χονίζ’…
Πολλά κι εδέβεν τ’ ανάμεσα και τα γερμανικά τα σαπόκια απάν’ ς ση
στράτας τα λιθάρα έγκαν το χαπάρ’. Μετ’ ατά αγκά έρθαν και τα λαλίας ατουν,
άμον υλάγματα ασγουνί’ σκυλίων. Τερείς ατ’ς και φογάσαι. Υμψηλοί ους ακεί
απάν’, άγρα σουφάτα με τα βαθυπράσινα τα κράνη φοσιμένα ους τ’ ωτία και το
γαΐσ’ ατουν αφκακέσ’ ας σην κιαντσάν.
Τάρμαχάλ’ η Αυγητίνα ένοιξεν το εξώπορτον και εξέβεν, τεΐ ς σην απαντήν
ατουν, να εθαρρούν ντ’ εχάρεν ούντες είδεν ατ’ς. Ατείν’ ζατί ετσάλεψαν την
Αυγητίναν, ηλικιωμέντσαν γαρήν, αγληγορετά εντώκαν κι εσέβαν ς σ’ οσπίτ΄ με τα
τυφέγκια και τα αυτόματα τιραεμένα έμπρα τουν και ερχίνεσαν να μουχμουτεύ’νε 
σ’ ούλα τ’ εκέσ’. Κρούν’  ανοίγ’νε τ’ απέσ’ τα πόρτας, τερούν ς σα κιοσάδας, ς σα
καραβάτα αφκακέσ’, θήκ’νε καρέκλας να πατούν απάν’ και ευτάνε να τερούν με τον
φακόν απέσ’ ς σο κιρίσ’ γιάμ’ εκρύφτεν κατς εκειαπάν’. Ταβιρεύνε τα πουλούλα με
τα κορκότα, το ιβριστόν, την μακαρίναν και τα φασούλα, γιάμ’ είν’ απέσ’
κρυμμένα όπλα, πατρόνα, χειροβομβίδας, προκηρύξεις και κάτ’ αΐκα πράματα. Τ’
οσπίτ’ τ’ απέσ’ εποίκαν α’ άραθα μάραθα. Είνας ατουν, πη στέκ’ οξωκά με τ’
αυτόματον, ευτάει ισμάρ’ την Αυγητίναν να δαβαίν’ ς σο πονίκ’ μερέαν και ενάξα
ταρσινά λέει ατεν: «Τσεν άφκα. Τσεν άφκα κομ καπούτ;».
-Αδακέσ’ ποίος να έν’; Κανείς πα κ έν’ να σο κόμ’, να σο μαντρίν, να σ’ αχερών’.
Ο Γερμανόν εγροίξεν ντο κ εγνάεψεν η Αυγητίνα και κλώσκεται αναχάπαρα ς σ’
ατέν μερέαν, αέτσ’ κι η λουλά τ’ αυτοματί’ άζγαλτι θα εντούνεν ς σο κατσίν ατ’ς.
Η Αυγητίνα σασιρεμέντσα επέμνεν ς σον τόπον ατ’ς. Ο Γερμανόν παίρ’ το χέρ’ν
ατ’ α σην σκαντάλην και με τα δάχτυλα τ’ ευτάει τεμάκ το «Ο».
-Άφκα, άφκα, λέει ο Γερμανόν, τεΐ ελλενικά.
Η μάρσα η Αυγητίνα έρθεν κι επεχράστεν. Κλώσκεται ουσούλα ς σον Κώστην
μερέαν, πη στέκ’ σ’ αυλαγούς την πόρταν κιάν’ για να μη φογάται η γειτόντσα τ’,
και λέει ατον σουχουλεμένα:
-Νέπε, Κώστη, αβούτος τη σκύλ’ ο γιον εντροπή ντο έν’ κ εξέρ’, αφκά ψαλαφά
με. Ντο να μαυρογίνουμαι;
Ο Κώστης, χαμάν εγροίκ’σεν τ’ ανάμεσα και ενάξα πα χαρεμένα λέει ατεν:
-Ανάθεμα κι εσέν, τς έχ’ την γαΐλάν και τ’ εσόν; Δός τη σκύλ’ τον γιον κάν’ δέκα
ωβά να πάει ς σο τσαχανάμ.
Εχάρεν η Αυγητίνα. «Μωρέ, όλεν η γαϊτά τα δέκα ωβά ας είν’. Το χωρίον ας
γουρταρεύκεται ας σ’ αβουτεινέτερων τα κάντσας οσήμερον και τσι θα
μαυροκλαίει;», είπεν και εσέβεν αρτούχσουν ς σο πονίκ’ να γιοχλαεύ’ τα φωλέας
Σ σα 1989 τη χρονίας έτον ντο έμεναμε ς σ’ έναν μικρίκον οσπιτόπον. Σ σο
στέβος τα κιραμίτα απ’ εσκέσ’ είχαν τσακωμένα κι εθέλ’ναν άλλαγμαν. Εγώ και ο
συχωρεμένον ο τρανόν αδελφό μ’ εξέβαμε απάν’ ς σο στέβος. Αρνάχεψαμ’τη
κιραμιτίων τ’ αλλάξιμον. Πολλά ούτσ εδέβεν πίασεν η βρεχή. Βρεχή άμα λάγον
βρεχή! Λες κι εξέβεν τη ουρανού ο κόλον. Αΐτικον βρεχή. Αλλομίαν εξέβεν έξου ο
κύρ’ – ι – μ’ και είπε μας:
-Ε, παιδία, κατηβάτε, να βρέχεστην και χασταλαεύτε.
Εμείστεν ουτσ έκουσαμ’ τον κ  ύρ’ν εμουν και ετέρναμε να τελένομε τη δουλείαν
εμουν. Ο κύρ’ν εμουν άλλο μίαν εκούξε μας:
-Παιδία, κατηβάτε! Εμείστεν ξαν’ ούτσ έκ’σαμ’ ατον. Για τρία, για τέσσερα φοράς
ξάν’ είπε μας να κατηβαίνομε άμα εμείστεν εκεί, γαϊράτ’ εφτάμε να αποδουλίζομε.
Ε’είνος πα ετέρεσεν ούτσ έν’ να ακούγομ’ ατον, επέζεψεν κι εσέβεν απέσ’.
Εμείστεν πα εβράχαμε εγένουμνες λουλούτζ’. Ολίγον ύστερον τερούμε ο κύρ’ν εμουν εξέβεν πάλ’ οξουκέσ’ και ς σην εγκάλιαν
ατ’ κρατεί τη αδελφού μ’ το γαρδέλ’. Στέκ’ απέσ’ ς σην βρεχήν και τερεί μας.
Οτότες ο σχωρεμένον αδελφό μ’ λέει ατον:
-Ε, κύρ’, ντ΄ευτάς, να χασταλαεύ’ το γαρδέλι μ’, ολήγορα εμπάτε απέσ’.
Οτότες εκλώστεν και είπεν ατον ο κύρ’ – ι – μ’.
-Χα, τ’ εσόν το γαρδέλιν φο’άσαι γιάμ’ χασταλαεύ’, άμα τ’ εμά γιοκ…
Εγώ τον αδελφό μ’ και ο αδελφόν εμέν, ετέρεσαμ’ τ’ έναν τ’ άλλο. Χαμάν
ελάγγεψαμε πουκά’, εγκαλιάσταμε τον κύρ’ν εμουν και εσέβαμε απέσ’.
Αβούτο όσον έρ’ται ς σ’ ακίλ’ – ι – μ’ πάντα γομούνταν η γούλα μ’ και τ’ ομμάτα
μ’
Ας λέγω σας έναν ας τ’ εμόν. Έμουνε τριάντα τρία χρονός. Σ σου κυρού μ’ το
σπίτ’ εκάθουμ’νες ούλ’ εντάμαν. Εποίναμε παρακάθιν. Από κάποτε εκλώστα ς ση
μάνα μ’ μερέαν κ’ ερχίνεσα να καλατσεύω με τ’ εκείνεν ρωμαίικα. Ο κύρ’ ι
μ’εκλώστεν κ’ ετέρεσε μεπαλαλωτά και είπε με: «Εσύ ρωμαίικα επορείς και
συντυχαίνεις;» Άχαρον τριάντα τρία χρόνα ούτσ εξέρ’νεν ντο εγώ εξέρ’να ρωμαίικα. Ποίος ούτσ
εξέρ’νεν; Ο κύρ’ ι μ’!!!
Απόθεν έμαθα τα: Α στη μάνα μ’. Να τρώγω τ’ ατεινές του ποδαρί’ τ’ επουκά. Τ’
εμέτερον η γλώσσα ς σην Τουρκίαν αΐτικα χρόνα εδάβασεν.
Και ας λέγω σας: Τ’ εμέτερον η γλώσσα τ’ εδάβασεν, ούλα τα γλώσσας τη κοσμί
κ εδάβασαν
Κάποτε τα πεντικούδα, φοβισμέν’ α σα κατούδα,
γάλια – γάλια μ’ έναν τρόπον , τοπλαεύταν ς σ’ έναν τόπον.
Λέει ο ένας, λέει κι ο άλλος και – ν – απόφασην κ εβγών’.
Σ’κούται όλεν ο μικρόν, αρ ας λέγω σας τ’ εμόν:
Πρέπ’ ς ση κάτας το γουλόπον, να κρεμάνωμ’ κωδωνόπον
Κι όντες ατέ πορπατεί, αρ εμάς χαπάρ’ να δ’ει.
Κανείς τολμηρός κ ευρέθεν, να ευτάει ατό τη δουλείαν
κι αρ αέτσ’ πα τα κατούδα πάντα τρώνε τα πεντικούδα
ή
κι αρ αέτσ’ τα πεντικούδα υποφέρ’νε α σα κατούδα
Οι παλαιοί εμουν έλεγαν για την οικονομίαν έναν ορθόν καλατσήν: «Η παρά
έν’ ασημένεν και θέλ’ μαλαματένα χέρα». Ατά τα μαλαματένα χέρα ακόμαν κ
ευρέθαν να μετρούν κ’ ευτάν’ τη λογαρίαν. Η παρά ερούξεν ς σα μακρέα και
πελεκλία χέρα κι αέτσ’ πα εγέντον η οικονομία «ς σον άνεμον, ς σα φύλλα»
(εξανεμίστηκε). Σεράντα χρόνα εδέβαν και η δουλεία τουν: το χρέος. «Εχρεώθαν
τ’ Εβραίονος τα λύρας» (υπερχρέωση) κι υστερνά εδέβασαν α’ ς ση κωφού
(απέκρυψαν). Τ’ έξ’ και τ’ απέσ’ εχρέωσαν, τιδέν κ’ εφέκαν! Ο κόσμον όλεν εζήνεν
με το κάμ’ και τα δουλείας κι ατείν’, τη σκύλ’ τα παιδία, με τα μουταράδας και τα
βιρβιλίτσα (ψέματα). Άμον γιουλτουρούμ’ ερρούξεν το χρέος ς σα κιφάλα μουν.
«Παράδας είναι», είπανε, και τ’ απαδαμέρ’ την ημέραν τα τσουβάλα όλα εύκαιρα.
Επρόφτασαν κ’ έφαγαν εγνωστικοί τη παλαλού τον βίον. Με τ’ εγλεντσέδας και τα
μωχαπέτα εκύλιζανε τον καιρόν ατουν, κ’ έφαγαν τον Αέρ’ με τα πλακία.! Έφαγαν
έμ’ τ’ ωβού τ’ απέσ’, έμ’ τ’ ελαίας τ’ έξ’ (έφαγαν το καταπέτασμα). Μω την πίστη
σ’, αοίκον γούλαν πα ίνεται!
Κανείς ας σην δουλείαν κέσ’ ’κ’ έρχουτον. Άντσαχ εδούλευαν τα γαϊδίρα κ’
έτρωγαν τ’ άλογα. Το χρέος πα με τη λογαρίαν και το μέτρος ίνεται. Εσείς πα
ετσουβαλίασετεν τον λαόν κ’ εφέκετε τον ς σο ελέος τη Θεού. Κι άμον ντο έρθεν
τ’ ωβόν ς ση κοσσάρας τον κώλον, έσυρετεν το καπαέτ’ ς ση κόσμονος τη ράχαν.
Κ’ εντράπετεν κι είπετε το πα, «εντάμαν έφαγαμ’ ατά». Μαναχοί έφαετεν και
μαναχοί έπϊετεν. Ζουχούμα και χαράμα να ίντανε,ς ση γούλαν εσουν να στέκ’νε,
πασκίμ’ κ’ εξέρετεν να λέτεν; Με τα ξένα κοκκία μνημόσυνον εποίνετεν. «Η γούλα
σ’ κι η προίκα σ’», έλεεν ο πάππο μ’ για τ’ εκείνον που κ’ ενούνιζεν τ’ άλλτς. Σ σα
υστερνά πα είπαν ατς «Λαμόγια» κ’ εθυμέθα τα λόγια τ’. Λαμόγια, τεμέκ είν’ ατείν
ντο τρών ς σην ευώραν, όντες οι άλλ’ δουλεύ’νε ς σον ήλον. Ατά τα λαμόγια
εκόμπωναν τ’ ανθρώπ’ς κ’ έτρωαν τα χαζούρα τα παράδας…Ούλ’ έλεγαν: π’
εμάερεψεν πεινασμένος κ’ επέμ’νεν, ατείν πα ας ση χώρας το βούτορον εβάλ’ναν
και ς σα λάχανα. Ατώρα πα ας σου εποίκαν την Ελλάδαν τάγκσι μάγκσι, άμον τ’
ελάδ’ εξέβαν απανκέσ’. Ας σο στόμαν ατούν τιδέν κι αρτουρεύ’. Εκάτ’σαν ς σην
παράν απάν’ και τερούνε σεΐρ’.
Τα «λίστας» παν’ κ’ έρταν και τα παράδας απ’ άκρας πετούν και φεύ’νε. Ας έναν
τη μερέαν ανέντροποι χρεωφειλέτ’ εφόρτωσαν το χρέος ς ση κόσμονος την ράχαν
κι ας άλλ’ τη μερέαν ο κόσμον πελελεγκωμένος αραεύ’ ς σα τσοπλίκας έναν 
κοτέρ’ ψωμίν. Έι κιτί μαύρ’ ανθρώπ’, με τ’ έναν γαμψίν κρούν’ και λαλούνε μας ς
ση χαμονής την άκραν. Ατσά ποίος θα γουρταρεύ’ μας ας σ’ αβούτο την
κατασυρμονήν;
Έρθεν η ώρα να σ’κώνουμε κιφάλ’ κ’ εμπροπαίρουμε τ΄ απάν’ εμούν. Πολλά
κι πάει όντες ο ήλεν θα κρούει και σ’ εφτωχού τα λαζούδα κειάν’. Κι ατότε: κάθαν
σκυλίν το πόστ’ν αθε θα τσορκανίζ’. 
Την Χάραιναν επέντεσα, πρασινολιβαδέαν,
ο μαύρος ατ’ς εβόσκουτον κι εκείνε επεκοιμέθεν.
Εχάλασα την τσέπην ατ΄ς κι έκλεψα τ’ ανοιγάρα, 
πήγα ς σον Άδην ένοιξα και την πομπήν ατ’ είδα.
Εκεί χερέαν το νερόν και πιθαμήν η βρούχνα,
η βρούχνα σύρει το νερόν και το νερόν την βρούχναν.
Οι άσπροι μαύροι κάθουνταν κι οι κόκκινοι χλωρίζ’νε
κι οι τριανταφυλλοπρόσωποι τη γης την όψην φέρ’νε.
Τη γεροντάδες θέκ’νε τεμέλ’, τα παλικάρα πύργους
τα μωρά τα μικούτζικα κχύν’ν ατα τσαγουλόπα.
Τριγύλου – γύλου πύργος έν’ και μαρμαροχτισμένος,
τα πόρτας σιδερένα είν’, φράγκικα τα κλειδία,
εκεί κλειδών’ν τη νέοντας, τα νέικα τα παιδία. 
Αλληλούια1
Καλά να είν’ τα υστερνά! Το υστερ’νόν την ώραν
ς έναν ραχόπον υψηλά, να είμαι καθισμένος
ς σα γόνατα μ’, ανέρϊα ζιπκόπα φορεμένος,
μικρός, δεκαπεντάχρονος τσοπάνος και ς σα χέρα μ’
το γαβαλόπον να κρατώ κ’ έναν μικρόν βιβλίον,
βιβλίον με τα ποίματα τη απαροθυμίας.
Έμπρου ς σ’ ομμάτα μ’ έμορφος και χαρεμένον κόσμος,
τ’ εμέτερα τα έρημα ραχοπιδεβασέας
και τα παρχάρα τ’ έμορφα με τα νερά τα κρύα
κ’ εκείνα τ’ ορμανόραχια τα πυκνοδασωμένα
κ’ η Σουμελά η Παναγιά κι όλια τα μοναστήρα
κι όλια τα στράτας, τ’ εγκλησιάς, χωρία, πολιτείας,
άμον ντο έσαν πριν κακού, χαλαγμονής ημέραν.
Κ’ έμπρου ς σ’ ομμάτα μ’ ανοιχτά και τ’ ουρανού τα στράτας
τα αγιασμένα. Και πολλά, πολλά άθα και φύλλα,
μαρτέσα πρωτοτσίτσεκα, τ’ Απρίλ’ μανουσακόπα
και τη καλο - Καλομηνά
τ’ αμάραντα τραντάφυλλα λαμπάδας σταλιγμένα
και φως και φως - φως τ’ όνομα Σ’, Χριστέ μ’, ευλογημένον,
το φως εκείνο το γλυκύν, ντο κ είδαμε καμμίαν!
Καλά να είν’ τα υστερν’ά! Το υστερνόν την ώραν,
λαφρόν να έν’ τη ξενιτάς η απαρηγορία
και τα πολλά τα κρίματα μ’ να είν’ συχωρεμένα.
Χριστέ μ’! Και ν’ αξιώντς με
τ’ Εσά τ’ ουρανοδέβατα τα γαλενά τα στράτας…
Εϊκιτι χρονίας. Τα παλά τα χρόνα, όντες έσπαζεν είνας μουχ’
σο χωρίον, αμάκι τ’ ημ’σόν το κρέας εμοίραζεν ατο σοι τσαντάν
συγγενούς ατ’, σοι καλούς τοι γειτονάδες, σοι πολλά εφτωχούς
τη γειτονίας να εμνοστύν’νε κι εκείν’ εναξά το δόντ’ν ατουν.
Ο ίδϊον με την φαμέλιαν ατ’ έτρωεν ντο θα έτρωεν και το
άλλο εσυνορθίαζεν ατο για ύστερα. Εποίνεν το κρέας αλισμένα
παρτσάδες κ’ επάτ’νεν ατα σο πουλούλ’, εποίνεν σάλαν,
άλειμμαν, τσιλγάνα, γαβουρμάν, σουτσούχα.
Ατώρα, ζατί, κι τερεί κανείς μουχτερόν σ’ οσπίτ’ν ατ’. Να πεσλήν έχ’ σ’ έναν
κιοσάν τη μαντρί’ ατ’. Άντζαμ π’ έχ’ παράδας πάει σον χασάπ’ κι αγοράζ’ όσον
ντο θέλ’ κρέας και πη κ έχ’ παράδας βυζάν’ το δάχτυλόν ατ’.
Ατό το επάγγελμαν τη χασάπ’ άμον εντώκεν απάν’. Ατό είδεν και ο Ηλίας τη
Χατούνας κ’ επεφάσισεν ν’ ανοί(ει) χασάπικον σο χωρίον. Ζατί άλλος κανείς κ’ 
επαανεύτεν να ευτάει ατό τη δουλείαν. Την ορθίαν αν θα λέγωμ’ κ’ έν’ κ’ εύκολον
δουλείαν.
Αρ’ με τα πολλά εποίκεν χασάπικον το πονίκ’ν ατ’ που έτον εύκαιρον. Ελούξεν
ατο έναν καλά, εσέγκεν απέσ’ έναν μικρόν ψυγείον, ετά(χε)ψεν σ’ έναν περ’βόλ’
κάντζας να κρεμάν’ τα κρέατα, εσέγκεν και σο μεσοχάμ’ απέσ’ έναν τρανόν κουρίν
με τρία ποδάρα. Τελευταία εζώστεν τ’ άσπρον την εμπροστέλαν κ’ επήρεν σο χέρ’
ν ατ’ το τρανόν το μαχαίρ. Εγέντον ταμάμ’ς χασάπ’ς.
Για δοκιμήν, σην αρχήν, έσπαξεν έναν μουχοπούλ’ ντ’ ετράνυνεν σην αυλαγούν
ατ’. Σην κανείναν γουρπάν’ κ εποίκεν. Έγδαρεν κ’ εκρέμασεν το μουχοπούλ’ σην
κάντζαν. Επεκεί ετικλαεύτεν σην πόρταν κιάν’ και ενεμείνεν τοι μουσταρήδες.
Το χαπάρ’ αγλήγορα εμαθεύτεν σο χωρίον. Μέρ’ έταν, μέρ’ κ έταν
εταμπλάεψαν οι χωρέτ’.
-Ήλια, θα δί(ει)ς με τρία κιλά κρέας, άμα ασ’ σο οπίσ’ το ποδάρ’.
-Ήλια, τ’ άλλο το πατσάχ’ θα δί(ει)ς ατο σ’ εμέν’.
-Σίτακ έεις ασ’ σ’ οπίσ΄το ποδάρ’ θα δί(ει)ς με ασ’ σ’ εμπροστινόν.
-Εμέν’ πα θα δί(ει)ς με τ’ άλλ’ τ’ εμπροστινόν το ποδάρ’.
Έρθεν και τη δεξιματέα το παιδίν και είπεν: «η μάνα μ’ είπεν να δί(ει)ς με ασ’
σ’ οπίσ’ το πατσάχ’. Αν κ’ έν’ ξάι μη δί(ει)ς με». Τάχ’ ασ’ σ’ άλλ’ τη μαχαλάν
έρθεν και η θεία τ’ Ηλία. «Χαϊρλίτικα, Ηλία. Εγώ πα θα επαίρνα εναξά ασ’ σο
πατσάχ’, άμα τερώ επούλτσες τα πατσάχα. Κι πειράζ, σ’ άλλ’ το μίαν αρχάλ’
είμαι κι άλλο τυχερέσσα». Αέτσ είπεν κ’ εδέβεν πλαν.
Έρθαν κι άλλ’ χωρέτ’, άμα όλ’ εκλώσταν οπίσ’, γιατί ο Ηλίας κι είχεν άλλο
ποδάρα για πούλεμαν. Έρθεν το κιντίν και η γαϊτά το ίδϊον. Ο Ηλίας θα τσατλαεύ’
ασ’ σα νεύρα τ’.
-Τη μάνα σ’ και το πράμα σ’! όλ’ εσουν ποδάρ’ ψαλαφάτεν. Εγώ μέρ’ θα ευρήκω
ατόσα ποδάρα; Εγώ έναν μουχοπούλ’ έσπαξα, πασκείμντο έσπαξα
σερανταπόδαρον; Καιρόν κ’ εχάσεν κι αμάν επεζώστεν την εμπροστέλαν ατ’.
Η εγκλεσία τη χωρί’ έτον σ’ όνεμαν τ’ Αε Χριστοφόρου. Ο
χουσματλής τ’ εγκλεσίας κάθαν ημέραν έτον εκεί μαναχός και
έφτηνεν τα καντήλας, εσπόγγιζεν τ’ απέσ’, εσυνορθίαζεν εκείν’
τ’ εκέσ’ σάνκια να έτον τ’ οσπίτ’ν ατ’.
Ατό το γαράρ εχάλασεν α’ αδά και κάμποσα ημέρας είνας
ας σο χωρίον, πη «να μέλ’ έκαμνεν και να κερίν» σ’ οσπίτ’ν ατ’.
Άντζα επένεν κι έρχουτον εταατουρεύκουτον εμπροστά σο
τρανόν την εικόναν τ’ Αε Στοφόρονος τ’ έτον κρεμαμένον σο
εικονοστάσ’ τ’ εγκλεσίας και σίτα επροσκύνανεν εμουρδούλιζεν
τσασίτα τσασίτα ευχία και σο τέλος έσ’κωνεν ενάξα την λαλίαν ατ’ και
επαρακάλνεν: «Άε Στοφόρε μ’ δος με τη δόξα σ’!».
Ατό η γαϊτά εκράτεσεν κάμποσα ημέρας και ο καντηλανάφτες ξάι ’κ’ ερέχτεν
α’. «Ανάθεμα κι εσέν οκνέα, τη γαιλά σ’ έχ’ ο Άγιον και θα νουνίζ’ και τ’ εσόν».
Για να ευτάει ατον ταβ ας σο κιφάλ΄ν ατ, επήεν έναν ημέραν εκρύφτεν οπίσ’ ας
σο εικονοστάσ’, τσιπ σην ράχαν τη εικόνας τ’ Αε Στοφόρονος. Ας σο έρθεν ο
χιαρίφ’ς να ευτάει τα γονατοκλισίας ατ’, ατός εξέγκεν έναν αγνόν λαλίαν: «Άμα
θέλτς να ’ίνεσαι τακ ατό ντο λες, σ’ αλλ’ τη φορήν να έρχεσαι με τ’ έναν σουρούχ’
δεμένον σην ράχα σ’, άμον εκείνο ντ’ έκάρφωσαν απάν’ τα χέρα τη Χριστού». Ο
χωρέτες όντες έκ’σεν εκείνο τη λαλίαν εταραχίεν. Ατό ξάι κ’ ενεμείνεν α’. Άμα
εχάρεν πα ντ’ έκ΄σεν ο Άγιον τα παρακαλίας ατ’.
Αέτσ’ πα τ’ άλλ’ την ημέραν εταμπλάεψεν σην εγκλεσίαν μετ’ έναν βαρύν
σουρούχ’ δεμένον σ΄ωμία τ’. Ακεί οπίσ’ ας σο εικονοστάσ’ ενεμείνεν ατον ο
χουσματλής τ’ εγκλεσίας μετ’ έναν βετρέαν ζεστόν νερόν. Όντες εποίκεν να
κλίσκεται ο χιαρίφ΄ς να προσκυνά ατός εταβρανεύτεν και έκχεν απ’ υμψηλά το
χασευτόν το νερόν σην ράχαν τη παλαλού. Ο χιαρίφ΄ς εχασεύτεν, εχπαράεν κ’
εβάρκιξεν. Αΐκον πράμαν κ’ ενεμείνεν ας σον Άγιον. Ταρμαχαλ έτρεξεν σην
πόρταν να ρούζ’ έξ’. Άμον ντ’ επήεν χοβλία, το σουρούχ’ ντ’ εφορτούτον επιάστεν
σο παραστάρ’ τη πόρτας και ’κ’ επορεί να εβγαίν’. Γενιτάν εσέγκεν τα δυνατά τ’,
άμα εσπίχτεν πολλά και ας σο ζορ’ν ατ’ εζούρτιξεν.
Εκ’σεν α’ ο καντηλανάφτες και επήρεν τα χαΐφα τ’. Βαθέα ας σο Ιερόν απέσ’
εξέβεν ξάν’ έναν άγρον λαλίαν: «Σικιμά!» Ατότε έτον που ο χωρέτες άντζα
εγαϊπτουρεύτεν με το σουρούχ’ν ατ’ κι ερούξεν έξ’. Αχπαραμένος και ζαλιμένος
ετσαμπλιξαν τ’ ομμάτα τ’ και επεκεί ετσάιξεν: «Σικιμά η δόξα σ’» και
εκατακιφαλαέν απάγκαικα σην μαχαλάν με τ’ ασγούνα τα σκυλία να ρούζ’νε
αποπίσ΄ατ’ και να υλάζ’νε.
Αλλομίαν ’κ’ ετοχτάσεψεν να έρται σα πόρτας τ’ Άε Χριστόφορονος. 
Τα πρώτα χρόνα, ντ’ έρθαν τ’ εμετέρ κι εκάτσαν αδά σ’ Αβράτχισαρ (Π.
Γυναικόκαστρο Κιλκίς), άναυα την γεωργίαν και τη ζου το τέρεμαν άλλο δουλείαν
’κ’ έξεραν να εποίναν. Άμα οι Νεαδημητριώτ’ (Ν. Γυναικόκαστρο), ασ’ σο κάθεν
το χωρίον, π’ έρθαν ασ’ σην ανατολικήν την Θράκην, οι περισσοί ασ’ σο Άκαλαν,
ετάπεψαν χαμάν και σο εμπόριον, ένοιξαν τικιάνα, σιδεράδικα, πεταλωτσίδικα,
αραπατσίδικα και άλλα αΐκα τσασίτα τσασίτα δουλείας.
Ατότε έτον ντ’ έρχουντον σο χωρίον με την αραπάν ατ’, ντ’ εσύρνεν ατο έναν
άλογον, ο τσαρτσής ο Κωνσταντάρας ασ’ σην Νεοδήμητραν και επούλνεν έναν
σιρήν πράματα, βελόνα, ελαίας, πιάτα κι ήνταν βάλλ’ ο νους τ’ ανθρώπ’. Σο χέρ’ 
εκράνεν κι ελάϊζεν έναν μις κωδωνόπον, άμον ατά τη σχολεί’ κι εδίνεν χαπάρ’ σ’
ανθρώπ’ς και ίλαμ τοι γαρήδας, να έρταν σο «κινητόν κατάστημαν».
Έναν ημέραν έκοψαν τ’ έμπρα τ’ κι εσταμάτσαν ατον οι γαρήδες τη μαχαλάς,
σουμά σ’ οσπίτ’ τη Σαμάνονος. Απ’ είνας είνας ερωτούν τον Κωνσταντάραν για τα
πράματα τ’ έγκεν και θέλ’νε να αγοράζ’νε. Ερωτούν πόσον δίει ατα, άμα θέλ’
πεσίνα τα παράδας, γιόκσαμ επορούν να αγοράζ’νε βερασϊάν, για τ’ αλώνα  . Η
Μαρία η Σαμανίνα (η εσχωρεμέντσα) ερωτά: «Κια χιάριφ, πουρτία πα έεις;»
– Τι είπες πως θέλεις κυρά Μαρία; 
– Πουρτία, ερώτεσα σε. ’Κι ακούς;
– Τι είν’ αυτό; Α, εγώ κυρά Μαρία, καυκάσικα δεν ξέρω. Πες το Ελληνικά να
καταλάβω.
Έπεϊ ευρέθεν είνας γαρή π’ ήξερεν ντο λένε αδακέσ’ «υφάσματα» τα πουρτία.
Αρ’ με τ’ ατό αγκά η Σαμανίνα εποίκεν το παζάρ’ν ατ’ς για το κομμάτ’ ντ’ εθέλνεν.
Επήρεν α’ ενάξα φτουλακισμέντσα και χολασμέντσα, ντο ’κ’ επόρεσεν να κατηβάζ’
κι άλλο την τιμήν και να παίρ’ ούλεν βερασιάν. Εσέγκεν το τσαπούτ’ διπλωμένον
αφκά σο γολτούχ’ν ατ’ς και εκλώστεν να πάει απέσ’ σ’ οσπίτ’ν ατ’ς. Αέτσ’ άμον ντ’
έτον ταραχιμέντσα ’κ’ επεγέντον α’ ντ’ εφύαξεν έναν αταψίζ’ τσαϊχτόν ζούρτιμαν.
Ούλ’ οι γαρήδες, π’ έταν εκαικά, εχπαράγαν κι επεχράσταν: «Ουχ-ι-μ’ Σαμανίνα
ντ’ ευτάς και στέκ’ς; Ξάϊ ’κ’ εντρέπεσαι απ’ αούτ’ τη χώρας τον άνθρωπον; Ραζίλ’
εποίκες μας, ναμουσούζενα!» Η Σαμανίνα ετσάλεψεν ατά ντο λένε οι γαρήδες. Σ’
αλών’ ατ’ς να βρέχ’ να χονίζ’: «Κούτσηδες και γάρηδες, γαϊλάν μ’ έχετ’α, ατός
τιδέν ’κ’ εγροίξεν. Ατός καυκάσικα ’κ’ εξέρ’». Και ο Κωνσταντάρας μουρδουλιχτά:
«Κυρά Μαρία, μπορεί να μην ξέρω καυκάσικα, αλλά κρότους ακούω!».
Ατό έτον. Ετάραξαν α’ σην μασχαρήν κι ατείν’ πα ’κι έταν. 
Μὲ τὰ καράβα ’ληγορόπλεα κι ἀρματωμένα,
τὰ στράτας τ’ οὐρανόδειχτα ἐπήραμε, παιδία
εὐλογημέντσας γενεᾶς. Καὶ τρανταδοξασμένοι,
τραντέλλενοι, δρακέλλενοι καὶ δρακελλενοπούλια
καὶ μὲ τ’ ἐλπίδας τὰ φτερὰ καὶ μὲ τὰ τραβωδίας,
τὴ θάλασσαν ἐδέβαμε τὴν πικροκυματοῦσαν
καὶ ’ς σ’ ἔμορφα, παντέμορφα, χαμελοδεντρωμένα
τὰ θαλασσάκρα ἔρθαμε. Χρόνια εὐλογημένα!
Τῆ Ρωμανίας πρωτοφῶς, πρῶτον χαρὰ καὶ δόξα!
Ἂν ’ς σὰ χρονογυρίσματα ἔρθαν μαῦρα ἡμέρας
καὶ ζοῦμε ἀστερέωτοι, μακρὰ καὶ πονεμένα,
νοῦς καὶ καρδία κλώσκουνταν ’ς σ’ ἐμέτερα τὰ κόσμα,
ἐκεῖνα ντὸ ἐφέκαμε μακραροθυμασμένα –
μὴ λέτε πανταχωρισμοῦ εἶναι τα μαῦρα δάκρα,
χωρὶς ἄκραν ἡ ξενιτά, τελεμονὴν τὰ κλαίητα...
Θὰ ἔρ’ται ἡμέρα τῆ χαρᾶς καὶ τῆ παρηγορίας!
Ἐμεῖς ὀπίσ’ θὰ κλώσκουμες, ’ς ἐκεῖνα τὰ στερέας,
τ’ ἐγνώριμα, τὰ ἔμορφα, τὰ πανταλαλεμένα,
ξάν’ μὲ τ’ ἀληγορόπλεα καράβα ἀρματωμένα,
τραντέλλενοι, δρακέλλενοι καὶ δρακελλενοπούλια!
Κ’ ἐμπρολασία θ’ ἐμπροπάει, φωτόστολον καράβιν,
τ’ ἐμέτερον ἡ ψὴ – χαρᾶς χλωρὰ δεντροκλαδία
καὶ φύλλα κι ἀθαμάραντα νέϊκα στολισμένον
καὶ μὲ τὰ Τιμιόσταυρα καὶ μὲ τ’ ἀετοφόρα
τ’ ἅγια τὰ ἑξαφτέρυγα καὶ τὰ χρυσὰ σημαίας
καὶ ’ς σὸ μεσαῖον τ’ ἄλπουρον τῆ Σουμελᾶς εἰκόνα
κ’ ἡ Παναΐα κι ὁ Χριστὸν θὰ στέκ’νε κ’ εὐλογοῦνε!
Ὁ οὐρανόν, ἡ θάλασσα κι ὅλεν ἡ οἰκουμένη
οὐρανοφώσα κι Ἅεν Φῶς ἁεφωσφωταγμένα
θὰ εἶν’! Καὶ τὸ θεφώταχτον καράβιν θ’ ἐμπροπάει
γαλενὰ καὶ ἀνέγγιχτα ἀσ’ σῆ θάλασσας τὸ κῦμαν,
ἀνάμεσα γῆς κι οὐρανοῦ
Καὶ τ’ ἐπουράνια σύμπαντα ν’ ἀντιβοοῦν γλυκέα,
οὐρανικά, πανέμνοστα, λαλίας ἁγιασμένα,
ψαλσίματα κ’ εὐλογητὰ καὶ τὸ Χριστὸς ἀνέστη!
Τῆ Ρωμανίας ἔμορφα ἡμέρας χαρεμένα
θὰ ἔρ’ταν καὶ ’ς σ’ ἐμέτερον τὴν ψήν, φωσχαρεμένα,
φῶς καὶ χαρὰ ’ς σ’ ὀμμάτα μουν, φῶς καὶ παρηγορία!
Κι ὅθεν ἐμεῖς θὰ κλώσκουμες ’ς ἐκεῖνα τὰ στερέας,
ἡ εὐλογία τῆ Χριστοῦ, τὰ χίλια καλωσύνιας! 
