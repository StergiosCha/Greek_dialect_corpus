APIΣTOΦANOYΣ
ΑΧΑΡΝΗΣ
ΔΙΚΑΙΟΠΟΛΙΣ
Ε, την παντέρμη1 μου καρδιά πως είναι ψακωμένη2!
Εφάγανέ με οι καημοί3! Κι είναι τα βάσανά μου,
ιδια ωσά’4 τζη θάλασσας τον άμμο σωριασμένα
και μου πλακώνουν την ψυχή! Λίγες ειν’ οι χαρές μου!
Για τρεις είναι, για5 τέσσερεις! Κάτσε, μωρ’ ‘α μετρήσω,
να ιδώ πότες εχάρηκα κι είδα φρασά6, που λένε!
Η μια, όντεν αξιώθηκα να ιδώ τον Κλέωνά μας
ν’ αναξερνά7 τα τάλαντα τα πέντε, σαν το σκύλο!
Ε, την παντέρμη πετυχιά8! Απο στα τότες, έχω
στην κεφαλή μου απανωθιώς9 τσ’ αλογατάρηδέ’10 μας
και τσ’ αγαπώ και λέω πως πρεπίζουν11 στην Ελλάδα!
Μ’ απάν’12 απού ‘χα την χαρά, επήρα και τον πόνο.
Πόνο να ιδείς! Ωσάν κι αυτούς που ‘χουν στην τραγωδία!
Εχασκα13 λ’ω κι ανήμενα14 στο θέατρο, να παίξουν,
πράμα15 του Αισχύλου, μα γροικώ16 τση χώρας τον τελάλη17
και λέει «Πού ‘σαι Θέογνη; Κόπια18 με το χορό σου»!
Ε, την παντέρμη, τσιφτελιά19! Ιδια ωσάν το σείστρο
ανεκαμπάνισ’20 η καρδιά, ν’ ακούσω τέθοιο λόγο!
Ντα21 τ’ άλλο; Εκουσα22 φρασά μεγάλη, σαν23 εβγήκε,
απής24 το Μόσχο, ο Δεξιθιός, να γλυκοτραγουδήξει
ενα θηβαίϊκο σκοπό. Χαρά μεγάλη επήρα!
Μα μου ‘ρθε ντογρουτζές25 μωρέ κι αποθαμός26, σαν είδα
το Χαίρη κι εξεπόρισε27 να παίξει τον λαζαίο28!
……………    
Απόσταν επρωτόβαλα νερό στα μάγουλά μου,
δεν έκουσα άλλο τσούξιμο, ανέδραμα δεν είδα,
-τάξε πως έβαλ’ άσβηστο στα τσίνορα μ’ ασβέστη- 
ωσάν εδά, απου ‘ρθενε τση σύναξης η γι-ώρα
κι ακόμη δεν εγέμισε η Πνύκα.
……………………………. Ξημερώνει,
κι αυτοί σολομπετίζουνε στην αγορά, και πάνε
την μια ‘παέ την άλλ’ εκειέ, να ιδούν πως θα γλιτώσουν
απου το κέρινο σκοινί, που τσι ‘χουνε ζωσμένους!
Κι αν πείς και για τσ’ αρχόντους μας, μηδένας δεν εφάνη!
Μα θα ‘ρθουνε στην ώρα ντως, απής περμαζωχτούμε.
Ανταμωμένοι  θα γλακούν, τάξε πως πα’ να φάνε,
με τσ’ αμπωθιές θα κάστουνε ομπρός ομπρός, μην χάσουν! 
Κι ένας τως δεν θ’ ανεβρεθεί, να θέλει την Ειρήνη!
Ε, πολιτεία μ’ άμοιρη! Χώρα κακογραμμένη!
……………………
Κι εγώ, -μανά μου!- έρχομαι στην σύναξη λιοπρώτος,
Μα είντα θες; Για την καθιά! Κι απής διαλέξω τόπο,
κάθομ’ αμοναχός κι απώς, γή βαριαναστενάζω,
γή ‘νεχασκώ, γή ρεύγομαι, γή κλάνω, γή βαριούμαι,
γή σέρνω με τ’ ανύχια μου γραμμές εις το πεζούλι
-μα γράμματ’, όϊ ανεμιές!- γή λογαριάζω πούρι,
γή βγάνω απ’ τ’ αρθούνια μου τσι τρίχες κι απ’ τ’ αυθιά μου!
Κιαμ’ είντα; Δεν θελω μαθώς, να ζω στην πολιτεία.
Οργίζομαί τζη! Εχταγή έχω για το χωριό μου!
Για τα περβόλια και τσ’ ελιές. Κι ένα ‘ν’ το γιαγκιλίκι
που με βαστά: Να ιδώ μωρέ ειρήνη! Να γιαγύρω
στο τόπο μου! Που δε γροικάς – ντα ποιος θα σου ζητήξει;-
το “δώ μου”. “Δώσε μου λεφτά!” “Δώ μου να πάρω λάδι!
Δώ μου, να πάρω κάρβουνα! Δώ μου, να πάρω ξύδι”!
Δεν το κατέχει το χωριό το “δώσε”. Χαλαλίζει,
χαχαλιαστά και δε γροικάς “γιαγυρε τα περίσσα”!
………………………….. 
Κι ήρθα ‘πα-έ και σήμερο, μα ‘δα ‘μ’ ορδινιασμένος
κι αν ‘κούσω γι’ άλλο να μιλούν, όξ’ από την Ειρήνη,
έχω να κάμω σαματά, έχω να παίξω χτύπους,
έχω να σύρω μουγκριές, απου θα πιάσει πόνος
όποιους κι αν-ε μιλήσουνε!
………………………… Γιά-ε ‘κειε τσι πρυτάνους!
Εμέσημέριασε κι απώς εκόπιασανε πούρι!
Δεν τα ‘λεγα! Ως τα ‘λεγα! Μα ξάνοι ‘κειε πως πάνε
και κάθουνται ο γεις μαθώς απά τ’ αλλού! Μη χάσουν!
ΚΗΡΥΚΑΣ
Σαλεύγετε! Σαλεύγετε! Εμπάστε ούλοι μέσα
στο ιερό τση σύναξης! Σαλεύγετε! Ελάστε!
ΑΜΦΙΘΕΟΣ
Εμίλησε-ν, ισαμε εδά, κιανείς από τσ’ αρχόντους;
ΚΥΡΥΚΑΣ
Ποιος θέλει να μιλήσει;
ΑΜΦΙΘΕΟΣ
…………………….. Εγώ!
ΚΗΡΥΚΑΣ
………………………….. Ντα ποιος είσαι κουμπάρε;
ΑΜΦΙΘΕΟΣ
Ο Αμφίθεος!
ΚΗΡΥΚΑΣ
………….. Ε, μά! Ε, μά! Δεν είσ’ αθρωπος τάξε;
ΑΜΦΙΘΕΟΣ
Ε, όϊδά! Θεός σωστός! Γιαειντα μωρέ κουμπάρε;
Ο Αμφίθεος, δεν ήτανε υγιός του Τριπτολέμου
και τση θεάς τση Δήμητρας; Ε, ποιος ήτον υγιός του;
Ο Κελεός! Ετούτοσάς επήρε την γιαγιά μου 
την Φαιναρέτη κι έκαμε το Λύκινο. Κι εκείνος
έκαμ’ εμένα! Κι εγώ σκιας, θεός λογούμαι! Γιάειντα;
Για ‘κειονά με πιάσανε ούλοι οι θεοί, οι γι-άλλοι
και μου ‘πανε, να πα να βρω τσι Λάκωνες, να πιάσω
να κάμω τον καλό σασμό, να φέρω την Ειρήνη!
Μα είντα θές! Θεός θεός, μα δεν έχω τα ναύλα!
Δραχμή μαθώς δεν μου ‘δωκαν, να πάω, οι πρυτάνοι!
Γροικάτε άντρες κι άρχοντες;
ΚΗΡΥΚΑΣ
……………………….. Σκύθες τοξότες, πού ‘στε;
ΑΜΦΙΘΕΟΣ
Τριπτόλεμε και Κελεέ, για-ε την καταδιά μου!
ΔΙΚΑΙΟΠΟΛΙΣ
Αντρες κι αρχόντοι, αδικιά στην συνάξη ‘ν’ ετούτη!
Γιαειντα τον-ε ποβγάνετε τον έρμο; Γιαειντα πούρι;
Ετούτοσάς, για λόγου μας, θέλει σασμό να κάμει,
ν’ αφήσομενε τ’ άρματα!
ΚΗΡΥΚΑΣ
……………………. Κάθου μωρέ και σώπα!
ΔΙΚΑΙΟΠΟΛΙΣ
Μα το θεό, δεν κάθομαι και δεν σωπαίνω! Είδες!
Είντα σας έχομε, ετουδά, πρυτάνους, αν δεν πείτε
για την Ειρήνη μια δροσά;
ΚΗΡΥΚΑΣ
……………………….. Αμπασαδόροι εμπάστε!
Ελάστε όσ’ επήγετε στο μέγα βασιλέα!
ΔΙΚΑΙΟΠΟΛΙΣ
Στο μέγα βασιλέα! Μμμ! Τα σκώθια μου γυρίζουν
με τα μαϊμούνια τούτανά τσ’ άρχους αμπασαδόρους,
απού πατούν και κάνουνε του παγωνιού το ζάλο!
ΚΗΡΥΚΑΣ
Κεδιά!
ΔΙΚΑΙΟΠΟΛΙΣ
……. Είντα θα πει κεδιά; Μα ξάνοι’ εκειέ πιτήτα!
ΠΡΕΣΒΕΥΤΗΣ
Αντρες κι αρχόντοι, ειν’ καιρός που μ’ έχετε πεμπάτο
αμπασαδόρο, να π’ ‘α βρω το μέγα βασιλέα!
Απ’ τον καιρό, απου ‘τανε άρχος ο Ευθυμένης
κι έπερνα μεροκάματο δυο λίρες την ημέρα!
ΔΙΚΑΙΟΠΟΛΙΣ
Κρίμας τσι λίρες! Κρίμας τσι!
ΠΡΕΣΒΕΥΤΗΣ
………………………… Πολλά ‘χω παθομένα!
Κειτάμενος, επέρασα του Κάϋστρου τσι κάμπους
κι εγώ κι η συνοδεία μου. Στ’ αμάξα μας. Θεσμένοι
στα μαξελάρια! Ελιώσαμε από τον κόπο ζάρε!
ΔΙΚΑΙΟΠΟΛΙΣ
Κι εγώ εκαλοπαίρνουνε, στην ψάθα τυλιμένος
κι εκαραούλιζα μαθώς, στην ντάπια μέρα νύχτα!
ΠΡΕΣΒΕΥΤΗΣ
Κι οντε μας εταϊζανε, εβάνανε να πιούμε,
με το στανιό, σε μαστραπά χρυσό και κρουσταλένιο!
Και το κρασί ανέρωτο! Και μπρούσκο! 
ΔΙΚΑΙΟΠΟΛΙΣ
……………………………………. Ε, Αθήνα!
Θωρείς τσ’ αμπασαδόρους σου, είντα λοής σε παίζουν;
ΠΡΕΣΒΕΥΤΗΣ
Οι βάρβαροι μαθώς, θαρούν, πως είναι αντρειωμένοι
όσοι μπορούνε στο φαϊ και στο πιοτί ν’ αντέξουν!
ΔΙΚΑΙΟΠΟΛΙΣ
Εμείς μωρέ, ετούτουσάς για χοίρους τσι κατέ’με
κι άντρες θηλυκασέρνικους!
ΠΡΕΣΒΕΥΤΗΣ
………………………Τέσσερα χρόνια λέω,
εκάμαμε να φτάξομε στο μέγα βασιλέα!
Ναι! Κι οντεν επροφτάξαμε, είχενε, λέει, φύγει
με το στρατό ντου κι ήτονε στα όρη παωμένος
να χέσει! Κι έχεζε μαθώς, πλια παρα πέντε μήνες
απάνω στα χρυσά σκαμνιά!
ΔΙΚΑΙΟΠΟΛΙΣ
………………………. Και πόσο ‘καμε πούρι
να κλεισ’ ο έρμος κώλος του; Εφταξ’ ενα φεγγάρι;
ΠΡΕΣΒΕΥΤΗΣ
Σαν έχεσε, εγιάγυρε! Κι εκαλοσκάμνισέ μας!
Κι έβανανε στην ταύλα μας ολάκαιρα τα βούγια!
Αντικρυστά!
ΔΙΚΑΙΟΠΟΛΙΣ
………….. Ε, ‘δέ ψευθιά! Ποιος έχει μπρε θωρώντας
ολάκαιρο κι αντικρυστό να ψήνουνε το βούι;
ΠΡΕΣΒΕΥΤΗΣ
Κιαμ’ είντας! Και στην υστεριά, μας έβαλε να φάμε
ένα-ν πουλί σαν τρεις φορές πλια κι απ’ τον Κλεονύμη!
Κι ελέγαν το ψοματινό!
ΔΙΚΑΙΟΠΟΛΙΣ
…………………….. Ε, ‘δε πουλί! Για κείνο,
έργησες και στα ψόμματα μας έχεις φλομωμένους;
Κι είχες και μεροκάματο δυο λίρες την ημέρα;
ΠΡΕΣΒΕΥΤΗΣ
Μα ‘δα εντιγιαγύραμε. Κι εφέραμε-νε πούρι,
του βασιλιά τον οφθαλμό. Τον άρχο Ψευταρτάβα! 
ΔΙΚΑΙΟΠΟΛΙΣ
Πού θα βρεθεί γεις κόρακας, τ’ αμάθια να σου βγάλει
κι εσένα και του οφθαλμού!
ΚΗΡΥΚΑΣ
………………………… Ερχου στην σύναξή μας
άρχ’ οφθαλμέ του βασιλιά!
ΔΙΚΑΙΟΠΟΛΙΣ
……………………….. Ηράκλη μου και θε μου!
Ειντα θεριό ‘ναι τούτοσές! Για-ε ‘κειέ ‘να ν-αμάτι!
Σαν να το ζωγραφίσανε στου καραβιού την πλώρη,
κι εδά γυρεύγει γή γυαλιά ν’ αράξει γή λιμάνι!
Είντα σακούλιασμα ‘ν’ αυτό στ’ αμάτι σου κουμπάρε;
ΠΡΕΣΒΕΥΤΗΣ
Κόπιασε, άρχο οφθαλμέ του μέγα βασιλέα!
Ε, ‘ν’ τζ’ αθηναίους, πέ των-ε τα που χει διατάξει
ο κύρης σου. Στάσου ομπρός, άρχοντα Ψευταρτάβα 
ΨΕΥΤΟΑΡΤΑΒΑΣ
Ι Ξερξης πέψει, ρουν και ρουν και τσουτσουρούν ειπώ σας!
ΠΡΕΣΒΕΥΤΗΣ
Εκάντισες ειντά ‘πενε;
ΔΙΚΑΙΟΠΟΛΙΣ
……………………. Δροσά χαραμισμένη!
ΠΡΕΣΒΕΥΤΗΣ
Είπε-νε, πως ο βασιλιάς χρυσό θα μας-ε πέψει!
Πε, άρχοντα, για τα λεφτά ακόμη δυο κουβέντες!
ΨΕΥΤΑΡΤΑΒΑΣ
Σκατό χρουσό τα πάρετε χασκοκωλιασμένοι!
ΔΙΚΑΙΟΠΟΛΙΣ
Ε, μα εδά το κάντισα, ο μαυροκακομοίρης!
ΠΡΕΣΒΕΥΤΗΣ
Ντα ειντά ‘πε-νε;
ΔΙΚΑΙΟΠΟΛΙΣ
…………….. Πως είμαστε χασκοκωλιασμένοι
αν περιμένομε χρυσό από τσι πέρσες τάξε!
ΠΡΕΣΒΕΥΤΗΣ
Ε, όϊ-δά! Αυτός μωρέ, μιλεί για τσι κασέλες
με το χρυσάφι!
ΔΙΚΑΙΟΠΟΛΙΣ
…………… Σάλευγε! Πλια ψεύτ’ από τσι ψεύτες!
Είντα κασέλες μωρε λες! Εγώ θ’ αναρωτήξω!
Ελα ‘πα-ε! Κι οντε μιλείς, να μου μιλείς καθάρια,
για θα σου βάψω το κορμί καρνάδο πρίχου φύγεις!
Χρυσάφι λέ’ θα πέψει επά ο μέγας βασιλέας; 
Ε, μά! Και παίζουνέ μας σκιας οι γι-άρχ’ αμπασαδόροι;
Ιδέ πως κάνουνε το Ναί, σαν τσ’ Ελληνες! Αυτοί ‘ναι
δικοί μας! Απ’ το τόπο μας! Δεν είναι τούτοι ξένοι!
Κι ετούτονε, τον ένα-ν τως απ’ τσι μουνουχισμένους
τον-ε κατέχω! Μωρε ‘συ, δεν είσαι ο Κλεισθένης
του Σιβυρτή! Γαϊδούρακα, χασκοκωλιασμένε!
Κι εσύ μωρέ, τω’ μαϊμουνιώ μαϊμούνι, ήρθες πώδε,
με τούτανά τα ψεύτικα τα γένια, να μου κάμεις
του βασιλιά τον ‘ποκειονά! Κι εσύ μωρέ ποιος είσαι;
Δεν είναι μωρ’ ο Στράτωνας;
ΚΗΡΥΚΑΣ
…………………….. Σώπα και κάθου οπίσω !
Η σύναξη των Αθηνώ, καλεί στο Πρυτανείο
του βασιλιά τον οφθαλμό! Κοπιάσετε να φάμε!
ΔΙΚΑΙΟΠΟΛΙΣ
Πέτε μου ‘δα, για τούτουσάς τσ’ άρχους τσι κερατάδες,
δεν των-ε πρέπει κρέμασμα; Εγώ καθούμαι πώδε, 
και ‘δρώνω και μαραίνομαι κι αυτούς καλοσκαμνίζουν
Κι έχουνε και τσι πόρτες τως φοράνι, για να μπούνε!
Μα θα την κάμω την δουλειά και θά ‘ναι και μεγάλη!
Μεγάλη κι αμπατάριστη! Εδά σκιας θα την ιδείτε!
Πού ‘ναι μωρ’ ο Αμφίθεος.
ΑΜΦΙΘΕΟΣ
………………………… Ε, ‘μ’ έπα-έ!
ΔΙΚΑΙΟΠΟΛΙΣ
……………………………………. Κουμπάρε,
πάρ’, έ ‘ν’ τσι έ, οχτώ δραχμές κι άμε στσι Σπαρτιάτες
και κάμε τον καλό σασμό, να φέρεις την Ειρήνη
κι ας είναι μόνο για τ’ εμέ και για την φαμελιά μου!
…………………………………………………
Κι εσείς, τσ’ αμπασαδόρους σας ξανοίγετε να τρώνε!
Χασκοκωλιασμένοι! Να! (φάσκελο)
ΚΗΡΥΚΑΣ
……………………… Θεώρο, κόπια πώδε!
Αμπασαδόρο σ’ είχαμε πεμπάτο του Σιτάλκη!
ΘΕΩΡΟΣ
Ορίστε!
ΔΙΚΑΙΟΠΟΛΙΣ
……… Αλλου κερατά εφωνιάξε για να ‘ρθει!
ΘΕΩΡΟΣ
Δεν θελ’ ‘α κάτσωμε πολύ, εις το θρακώ’ τον τόπο..
ΔΙΚΑΙΟΠΟΛΙΣ
Ναι μα το θιο! Μα ‘χες κι εσύ μιστό πολλά μεγάλο!
ΘΕΩΡΟΣ
…αν δεν την είχε-ν ο καιρός με χιόνια κουκλωμένη
κι αν δεν επήζαν τα νερά στσι ποταμούς!
ΔΙΚΑΙΟΠΟΛΙΣ
…………………………………….. Μουρμού σου!
Ετότεσάς, ο Θέογνις έπαιζε επά, ομπρός μας
κι ήτον το έργο ντου κρυγιό κι εψύγει ο τόπος ούλος.
ΘΕΩΡΟΣ
Κι οσό ‘μουν κειά, κρασί ‘πινα με το Σιτάλκη πούρι,
απου μας-ε πολυαγαπά και ρέγεταί σας ούλους.
Κι ως τόσονά σας αγαπά, απου ‘χει και γραμμένο
στου παλαθιού ντου τα τειχιά, “καλοί ‘ν’ οι γι-Αθηναίοι”!
Κι ο γιός του, που τον έχομε γραμμένο στα κιτάπια
τση πολιτείας μας, - δικό -, ήθελε, το παιδί μου,
να φάει του πανηγυριού λουκάνικα! Ποιου λέει;
Εκείουνα που κάνομε, σαν γράφουνται οι νέοι
με τσ’ άντρες και γλεντούμε-νε και τρώμε-νε. Και πιάνει
κι εθερμοπαρακάλιε-νε τον κύρη ντου το ρήγα,
να μας αειδάρει. Είδετε πως θέλει την Αθήνα;
Κι αυτός, ως έπινε κρασί, χύνει γιαμιάς καμπόσο
κι άμωσε-ν όρκ’ ασήκωτο, να μας-ε πέψει τάξε
αριφνητο στρατό! Πολύ! Ετόσο, που θα πούμε:
Ειντά ‘ναι μωρε τούτονέ; Ανέφαλο μ’ ακρίδες;
ΔΙΚΑΙΟΠΟΛΙΣ
Ανάθεμά με, αν σου πιστέ’ από όσα λές και τάσεις,
άλλη δροσά, οξω μαθές, απο τσ’ ακρίδες!
ΘΕΩΡΟΣ
……………………………………. Λέω!
Κι έπιασε το γιαμιάς γιαμιάς, τσι πλια καλαντρειωμένους
απο τσι θράκες κι έ, ‘ν’ τσι έ! Πεμπάτους τσι ‘χει πώδε!
ΔΙΚΑΙΟΠΟΛΙΣ
Κιαμε δεν θελ’ ‘α ν-έρθουνε!
ΚΗΡΥΚΑΣ
…………………………. Θράκες, ορίστε μέσα!
Οσους μας εκουβάλησε ο Θεωρός!
ΔΙΚΑΙΟΠΟΛΙΣ
………………………………. Μανά μου!
Είντα κακό ‘ναι τούτονά;
ΘΕΩΡΟΣ
…………………….. Ετούτοι απου θωρείται
είν’ οι γι-Οδόμαντες! Ναι λ’ω! Οι πρώτοι στρατιώτες!
ΔΙΚΑΙΟΠΟΛΙΣ
Ποιοί; Οι γι-Οδόμαντες; Ε, μά! Ειντα ‘ναι μωρ’ ετούτοι;
Και ποιος εβαγιοκλάδισε ετσά το τσουτσουνιό ντως;
ΘΕΩΡΟΣ
Αν των-ε δώσει δυο δραχμές, τη μέρα, η πολιτεία,
του καθανούς, θα πιάσουνε, να μπουν στην Βοιωτία,
να την ανεκατώσουνε!
ΔΙΚΑΙΟΠΟΛΙΣ
……………………. Με δυο δραχμές την μέρα;
Σε τουτουσές, απού ‘χουνε γδυμνή και την ψωλή ντως;
Ντα δεν θ’ αναστενάξουνε των καραβιών οι γι-άντρες,
τα παληκάρια τα καλά;…
…………………… Ωφου τον κακομοίρη!
Οδόμαντες μου ‘μόνταραν κι εφάγα’ μου τα σκόρδα!
Αστε τα μωρέ, άστε τα!
ΘΕΩΡΟΣ
………………………… Κουμπάρε, μην σιμώσεις.
Εδά, που φάγανε μαθώς και σκόρδα, ποιος τσι πιάνει!
ΔΙΚΑΙΟΠΟΛΙΣ
Αρχοι, πώς πούρ’, αντεξετε να ιδείτε τέθοιο πράμα;
Ομπρός σας να με δέρνουνε, στον τόπο μ’, οι βαρβάροι!
Ε, δεν θα φήσω σκιας κι εγώ την σύναξη να γένει,
για τω’ βαρβάρω’ το λουφέ! Αντρες, γροικάτε πώδε!
Κακό σημάδι εφάνηκε! Ιδια ‘δα-έ, με βρήκε 
χοντρή σταλιά! Βρέχει ο θεός!
ΚΗΡΥΚΑΣ
…………………… Αειντεστε Θράκες! Αειντες.
Σαλεύγετε και να ‘ρθετε την αποπάνω μέρα!
Σήμερο, εσταματήσανε την σύναξ’ οι αρχόντοι!
ΔΙΚΑΙΟΠΟΛΙΣ
Ξανοίξετε μια τσιφτελιά! Εχάθη η σκορδαλιά μου!
…..
Μα έ ‘ν’ τον τον Αμφίθεο! Εγιάγυρ’ απ’ την Σπάρτη!
Ωρα καλή σ’ Αμφίθεε!
ΑΜΦΙΘΕΟΣ
……………………. Καλή θα είναι πούρι,
μα να σταθώ! …
………….. Απ’ τσ’ Αχαρνής γλακώ για να γλιτώσω
ΔΙΚΑΙΟΠΟΛΙΣ
Ντα είντα μωρ’ εγίνηκε;
ΑΜΦΙΘΕΟΣ
…………….. ………. Ειντά ‘ναι γινομένο;
Τζιριτιχτός εγιάγερνα, να φέρω το μαντάτο
για το σασμό! Εγλάκουνε, μα οντεν είχα φτάξει
ίδια στσ’ Αχάρνες, ζάβαλες, ελαγωνέψασί με
καμπόσοι γέροντάδες. Ναι! Γερόντοι Αχαρνιώτες!  
Μα είντα γεροντάδες λες; Στριφτοί, στιφοί, πρινένοι!
Του Μαραθώνα κόκκαλα! Αγκουτσακογερόντοι! 
Κι ως μ’ είδανε, ερχίξανε: “ Τω’ μαϊμουνιώ μαϊμούνι,
εσύ επήγες κι έκαμες σασμό με το κοντράτο
κι εμάς ειναι τ’ αμπέλια μας κομμένα, ξεραμένα;
Κι αρχίξαν κι εμάζωνανε πέτρες κι εβάνασί τζι
στσι μπροστομούνες τως! Θωρείς; Κι ατζιριτώ και φεύγω,
μ’ αυτοί, ζυγώνουσί με ‘δα κι αδυνατοφωνιάζουν.
ΔΙΚΑΙΟΠΟΛΙΣ
Δεν π’ ‘α φωνιάζουν! Εκαμες σασμό; Πού ‘ν’ το κοντράτο;
Εδώκανέ σου μπρε κρασί, σημάδι του σασμού μας;
ΑΜΦΙΘΕΟΣ
Κιαμ’ είντα; Κι είν’ τριώ’ λογιώ’! Ετούτο-νε μου ‘δώκαν
κι είναι για πέντε χρόνια. Πιέ!
ΔΙΚΑΙΟΠΟΛΙΣ
……………………………. Αλουμου! Φτου!
ΑΜΦΙΘΕΟΣ
…………………………………………….. Ειντά ‘ναι;
ΔΙΚΑΙΟΠΟΛΙΣ
Δεν πίνεται! Αυτό βρωμεί! Κατράνι λω, μυρίζει
κι αρματωσές των καραβιώ!
ΑΜΦΙΘΕΟΣ
………………………….Ε, πάρε σκιας ετούτο.
Για δέκα χρόνια εδώκαν το!
ΔΙΚΑΙΟΠΟΛΙΣ
………………………… Χάϊ μου! Ξυδιασμένο!
Βρωμεί κι αυτό! Βρωμεί μαθώς! Ωσάν τσ’ αμπασαδόρους
που μπαινοβγαίνουν και γλακούν να βρίχνουνε συμμάχους!
ΑΜΦΙΘΕΟΣ
Ε, πάρε σκιας ετούτονέ, που ‘ν’ για τριάντα χρόνια,
σε θάλασσα και σε στεριά!
ΔΙΚΑΙΟΠΟΛΙΣ
……………………….. Μάνα μου πως μυρίζει!
Ειντά ‘ναι μωρε τούτοσές ο μαρουβάς, κουμπάρε!
Θέ μου μεγάλε! Αυτό μαθώς, μυρίζει σαν το ρόδο!
Αμοναχό μελόκρασο! Δεν βγάνει αυτό δρωτσίλες,
μούδε και χαζιρέματα για το στρατό! Χαρώ το!
Αυτό το πίνεις και μιλεί! Και λέει, κάμε πούρι,
ότι σου διάξει! Τούτονέ το δέχομαι. Κιαμ’ είντα!
Και χύνω το και πίνω το! Κι α’ ιδείς και τσ’ Αχαρνιώτες
χαιρέτα μου τσι! Πάω ‘γω! Εγλίτωσα απ’ τσι μάχες
και το κακό! Εγλίτωσα! Στο σπίτι μου θα πάω,
εδά μπλιο, σαν τον άθρωπο, να κάμω κι εγω γλέντι
για το Διόνυσο!
ΑΜΦΙΘΕΟΣ
……………. Κι εγώ, θα πιάσω τ’ ατζιρίτι
να ιδώ πως θα γλιτώσω, ‘δα, απ’ τσ’ Αχαρνογερόντους!
ΠΑΡΟΔΟΣ
ΧΟΡΟΣ
Ναι σας μωρε κι άειντεστε!
Ναί, κατσαμουλεύγετε!
Τσι περάτες στένετε,
να τσ’ αναρωτάτε μπρε:
Μπας κι ειδανε να περνά
τον χαημένο ‘κεινο-νά!
Ούλη η χώρα πρέπει λώ,
να γυρέψει τον ντορό
τούτουνά τ’ αντρούς μαθές.
Πέτε μου, μπρε θεατές,
ήμπας κι είδετέ τονε;
Είντα στράτα ‘πήρε-νε
εκειοσές, απου ‘καμε 
το σασμό κι εγιάγυρε;
Εγλίτωσε μου κι έγκαψε! Αχι, παντέρμα χρόνια!
Πού ν’ ο καιρός, που γλάκουνε κάρβουνα φορτωμένος
κι εξεμπροστέρευγα μαθώς, τον ίδιο τον Φαϋλο;
Ε, να ‘μουνε σαν τότεσάς, δεν θελ’ ‘α μου γλιτώσει
ο βρώμος! Ο κακός σαστής! Δεν θελ’ ‘α γκάψει πούρι!
Ειντα θές κι ειντα γυρέ’ς;
Δεν θωρείς κι εσύ μαθές,
πως το γόνυ δεν διπλώνει,
μήδ’ ο πόδας μπλιο ζευλώνει!
Σαν του γέρο Λακρατείδη
ειν’ τα σβάχια μας, βαρίδι!
Εφυγέ μας, μα γλακάτε.
Ναί σας! Μη χασομεράτε!
Αειντεστε, για θα σταθεί,
όπου βρει, να καυχηθεί,
πως εγλίτωσ’, ο κοντζές,
των γερόντ’ απ’ τσ’ Αχαρνές!
Πού ‘ν’ τον-ε μωρε; Πού ‘ν’ τον-ε; Τον τρισκαταραμένο!
Απου επήγε με τσ’ οχτρούς κι έκαμε συναλλήκι!
Αχι πατέρα! Μέγα Ζα! Να σύρει θέλει ο νούς μου!
Μεγάλος είν’ ο πόνος μου, ζάβαλες και πληθιαίνει.
Αυτοί  ‘καψαν τα έχη μου κι εκειός σασμούς γυρεύγει!
Εγώ θελω να γδικιωθώ και δεν θα σταματήσω,
α’ δε μου τρέξει να γενώ σαίτα, να καρφώξω 
στον μπέτη ντως! Σαίτα; Κια! Κοντάρι καλαμένιο,
να καρφωθώ στα κρέτα ντως! Σπαθί, να πετσοκόψω!
Να μην ξαναπατήσουνε, τ’ αμπέλια μου να κάψουν!
Για κειονά τονε γυρεύγω
και τονε κατσαμουλεύγω,
τούτονα, τον μουστερή
και τ’ αμάτι μου θωρεί
πλια κι απ’ την Βαλλήνα πέρα.
Δεν θ’ αφήσω σκιας μια μέρα,
δεν θ’ αφήσω μούδε τόπο,
μούδε σπίτι των αθρώπω,
μέχρι να τον-ε τοπώσω,
μαύρο χάρο να του δώσω.
Χίλιες πέτρες θα πετάξω,
ζωντανό να τον-ε θάψω
ΔΙΚΑΙΟΠΟΛΙΣ
Ισο! Ισο μου κρατείτε!
Ισο! Ισο! Μη μιλείτε!
ΧΟΡΟΣ
Κεδιά ψιλή! Εκούσετε; Ισο γυρεύγει πούρι!
Ευρήκαμέ ντον! Ε, ‘ν’ τονε τον αναζητημένο!
Κάμετε τόπο! Εδά μαθώς, πορίζει από το σπίτι.
Θυσία θέλει στσι θεούς, σάοικα, να συντάξει!
ΔΙΚΑΙΟΠΟΛΙΣ
Ισο! Λέω κάμετε μου
Ισο! Και κλουθήξετέ μου!
Σάλευγε κοπελιά μ’ ομπρός, απού ‘χεις το κανίσκι!
Σάλευγε ομπρός! Ελα παέ Ξανθία! Ε, Ξανθία!
Ερχου και στέσε το κρατείς ολιόρθο. Να ξαμώνει!
Άφεις το πανιεράκι σου χάμε, θυγατερό μου!
….
Γυναίκα κόπια, δώσε μου την σιδερή κουτάλα
να βάλω απάνω στο ψωμί κουκόφαβα! Αειντέστε!
……… 
Διόνυσε, Διόνυσε, κάμε κι εμέ χατήρι,
και δω μ’ ανάκαρα, να μπω στο μέγα παναγύρι,
που κάνομε τση χάρης σου στω’ χωραφιών τον τόπο!
Δώσε μ’ εξά κι ελόγου μου και των δικών μ’ αθρώπω’
και των φαμέγιων, που κλουθού’ σε τούτο το νομπέτι,
να π’ ‘α σου θυσιάσομε. Κάμε μου μερχαμέτι!
Δώ’ μας τυχερό καλό
Πόβγαλε τον πόλεμο!
Κάμε να καλοπεράσω,
την ειρήνη να μη χάσω,
που ‘χω για τριάντα χρόνους
κι άλλους μη γνωρίσω πόνους!
…..
Ελα θυγατεράκι μου, π’ όπου κι αν πας ‘μορφίζεις.
Πάρε το κανισκάρι σου και ξανασήκωσέ το.
Γιάειντα στρουφάς τ’ αχείλι σου; Θρύμπη ‘χεις φαωμένη;
Ε, και ποιος θα ‘ναι τυχερός να σε πρωτοβατέψει
και να σου κάμει θηλυκά, ωσάν τα κατσουλάκια,
να πορδοκλάνουν την αυγή ίδια ωσάν κι εσένα;
Σάλευγε ομπρός! Μα βλέπιζε, μη σου μοντάρει πούρι,
κιανείς και τα χρυσάφικά σ’ αρπάξει! Βλέπε, λέω!
…..
Ξανθία, πιάσε το τσουνί! Κλούθα τζ’ οπίσω Ναί σου!
Εις την οριά τση κοπελιάς, κλούθα με το τσουτσέκι!
Κι εγώ θα πιάσω, τση ψωλής τραγούδι να ξομπλιάσω
κι εσύ γυναίκα, κάθου ‘τα και βλέπε απού το δώμα!
…….
Ψώλ’ ορτάκη του θεού, 
φίλε του Διόνυσου,
νύχτα νύχτα περπατείς
γλεντιστής και βατευτής
θηλυκών κι αρσενικώ’,
μα μεγάλω μα μικρώ’.
Εξε χρόνοι πάνε μπλιό,
που ‘χω πούρι να σε ιδώ.
Μα ‘καμα μοναχική
πάψη απ’ την πολεμική,
-εκαμα μαθώς σασμό-,
και γιαγέρνω στο χωριό.
Παν οι Λάμαχοι! Γροικάς;
Παν τα κόλπα τσ’ αντρειάς!
Παν οι μάχες κι οι μαλιές!
Εποκάμαν οι ξυλιές!
……….
Κοντό κι υπάρχει πλια γλυκύ, ψώλε μου κανακάρη,
σαν να βρεις του Στυμόδωρου απ’ το Φελέα ζάρι,
την δούλα την θρακιώτισα, με ξύλα φορτωμένη
και να ‘ρχεται κι από κλεψά και να ‘ναι κι αγκρισμένη;
Ψώλε μου, να την άρπαζες ίδια ν-απού την μέση
και να την θέσεις βορεινά, γή όπως ‘θελ’ ‘α πέσει!
Ν’ αρχίξεις το μπικούνισμα, να την-ε ξεκουκίσεις,
να πει, ψωλή, μέγα μιστό μου ‘καμες και να ζήσεις!
………..
Ερχου λω, στην συντροφιά μας,
να πιεις μια κουπα μετά ‘μας.
Κι απής πιεις κι απής μεθύσεις,
το πρωί που θα ξυπνήσεις,
άλλη μια θα ξαναπιείς,
-μια τσ’ Ειρήνης-, να φραθείς
και στο τζένιο θα κρεμάσεις
την ασπίδα, να ‘συχάσεις!
ΧΟΡΟΣ
Ε, ‘ν’ τον, το σκύλο! Ε, ‘ν’ τονε! Ε, ‘ν’ τον επά, το βρώμο!
Απάνω ντου! Γιουργιάρετε! Ομπρός! Μοντάρετέ του!
Τσι πέτρες σφεντουρίξετε! Ναί σας μωρέ! Πετάτε!
Απάνω ντου! Στην κεφαλή! Του βρώμο! Του κακούργου!
Γιαιεντα μωρέ δεν του πετάς κι εσύ κιανένα τσούρλο;
ΔΙΚΑΙΟΠΟΛΙΣ
Ειντά ‘ναι θέ μου! Μωρε ‘σεις! Η σίγλα θα μου σπάσει!
ΧΟΡΟΣ
Την κεφαλή σου άνομε θα σπάσομε! Γροικάς μου; 
ΔΙΚΑΙΟΠΟΛΙΣ
Ντα ποια-ν αιτία-ν έκαμα των Αχαρνώ’ γερόντοι;
ΧΟΡΟΣ
Ρωτάς κι απανωθιώς μωρέ! Ε; Ξεγιβεντισμένε!  
Τον τόπο μας επρόδωσες! Αμοναχός σου πούρι,
επήγες κι έκαμες σασμό κι έχεις αμάθια, βρώμο,
να με θωρείς;
ΔΙΚΑΙΟΠΟΛΙΣ
…………… Ναι, μα βρουκού! Κατέχετε το γιάειντα;
Κάτσετε, να μου ‘κούσετε πλια πρώτας..
ΧΟΡΟΣ
…………………………………… Να σου ‘κούσω;
Να πας ανέμου και καπνού! Στσι πέτρες θα σε θάψω!
ΔΙΚΑΙΟΠΟΛΙΣ
Σταθήτε! Στά’ ν’ ακούσετε! Σταθήτε γεροντάκια!
ΧΟΡΟΣ
Δεν στένομέσταν’! Ηκουσες; Μιλιά κι αχνιά μη βγάνεις!
Κι από τον Κλέω πλια πολύ σ’ οργίζομαι, μαϊμούνι!
Κι απο τον Κλεώ, π’ ο θεός, ταχιά να μου τ’ αξώσει,
πεδούλια να τονε θωρώ, να ράφτουν τα στιβάνια
οι καβαλάροι μας! Γροικάς; Πλια κι απ’ τον βρωμοκλέω’!
…..
Ειντα μαθώς ν’ ακούσω, απου βαταλαλείς
και με τσι Σπαρτιάτες επιασες και μιλείς
κι έκαμες και κοντράτο, μοναχικό σασμό,
μα έφταξεν η γι-ώρα για να σε γδικιωθώ.
ΔΙΚΑΙΟΠΟΛΙΣ
Αφήτε μπλιο τσι Λάκωνες καλά μου γεροντάκια
κι ακούτ’, αν έκαμα καλά, απου ‘καμα ειρήνη!
ΧΟΡΟΣ
Καλό το λεγεις κιόλας πως έκαμες σασμό,
με τσ’ άπιστους, που σέβας δεν έχουν σε θεό;
Με κείνους τσ’ ορκοπάτες;
ΔΙΚΑΙΟΠΟΛΙΣ
………………………… Ενα κατέχω ‘γω:
Οι Λάκωνες δεν είναι αιτία των κακώ,
απου ‘χομε περάσει!
ΧΟΡΟΣ
……………….. Δεν είναι αιτία λες;
Τω μαίμουνιώ μαίμούνι! Δεν είναι ζάβαλες;
Ανάκαρα πού βρίχνεις, ομπρός μας να μιλείς
και θα σου συβαστούμε κι απανωθιώς θαρείς;
ΔΙΚΑΙΟΠΟΛΙΣ
Είπα και ξαναλέω: Δεν φταίνε αυτοί μωρέ!
Δεν φταίνε αυτοί, για ότι επάθαμ’ αχιουρέ!
Κι αδικα των αδίκω τσι βλαστημούμε εδά.
ΧΟΡΟΣ
Ατζοπηδά στο μπέτη η δόλια μου καρδιά,
να σε θωρεί την πάρτη να παίρνεις των οχτρώ!
Ανάθεμα τα λόγια, που λές και σου γροικώ!
ΔΙΚΑΙΟΠΟΛΙΣ
Αν είναι ως μου το λέτε, ως τόσονά κακά
τα λόγια απου σας είπα, αειντέστε, ίδια ‘δα,
να πιάσω να μιλήσω, ν’ ακούσουν οι πολλοί
κι απάνω στο κουτσούρι βάνω την κεφαλή.
Να ιδούμε, αν-ε μου δώσουν το δίκιο μου μαθές.
ΧΟΡΟΣ
Γιαείντα μωρέ στεκούστε; Ομπρός τσι πετριές!
Αειντέστε, παληκάρια κι ετούτον τον καζά,
να σύρομε λουρίδια, σαν την κακή ρασά!
ΔΙΚΑΙΟΠΟΛΙΣ
Είντα καρβούνι μαύρο σας έναψε κοντό
και ξαναδώς του πέτρες; Μή να σας-ε χαρώ!
Αχαρνιανοί γερόντοι αφρουκαστείτε μου
Αφρουκαστείτε λέω! Ω! Την κατίνα μου!
ΧΟΡΟΣ
Οσκες, δεν σου γροικούμε!
ΔΙΚΑΙΟΠΟΛΙΣ
……………………… Ωφου κακή δουλειά!
ΧΟΡΟΣ
Καλιά ‘χω να ποθάνω!
ΔΙΚΑΙΟΠΟΛΙΣ
…………………….. Βαστάτε μιάολια!
ΧΟΡΟΣ
Ο χάρος θα σε φάει!
ΔΙΚΑΙΟΠΟΛΙΣ
…………………….. Ναι! Μα δακάνω λω!
Γιαμιάς θα αντισκοτώσω τσι σκλάβους που βαστώ
απ’ τσι καλά δικούς σας. Εδά θα ιδείτε σκιάς
Γιαμιάς θα π’ ‘α τσι κάμω κουρμπάνια τση μαλιάς!
ΧΟΡΟΣ
Σαν είντα λέτε χωριανοί; Γιάειντα να φοβερίζει;
Ημπας και να ‘χει κιανενούς κλεμένο το κοπέλι;
Πού βρίχνει τέθοια αποθρασά και δεν φοβάται πούρι;
ΔΙΚΑΙΟΠΟΛΙΣ
Σαν θέτε εδά, πετάτε μου! Ναί σας μωρέ γερόντοι!
Μα τούτο που θωρείτε επά, εγώ θα το χαλάσω!
Να ιδώ ποιος είναι απ’ αγαπά τα κάρβουνα. Αειντέστε!
ΧΟΡΟΣ
Ωφου κακό το πάθαμε! ν-Ετούτο-ν το κοφίνι
είναι απ’ το τόπο μας μαθώς! Μη! Μωρε μη, σου λέω!
Μη κάμεις ότι εσκέφτηκες! Αφεις το! Μην το κάμεις!
ΔΙΚΑΙΟΠΟΛΙΣ
Μμ! Μμ! Δεν πα’ να κράζετε, εγώ θα το σκοτώσω!
Δεν πιάνω λόγο!
ΧΟΡΟΣ
…………….. Μη μωρέ! Αφεις το κι είναι πούρι
όσο χρονώ ‘μαστε κι εμείς! Ας το και τ’ αγαπούμε!
ΔΙΚΑΙΟΠΟΛΙΣ
Και γιαειντα δεν με ‘φήνετε πλια πρώτας να μιλήσω;
Γιαειντα δε μου ‘βρουκάζεστε;
ΧΟΡΟΣ
…………………………. Μίλησε σκιας και πέ μας
γιαειντα ‘πηγες κι ορτάκεψες και με τσι Σπαρτιάτες;
Την κόφα που κρατείς μωρέ, δεν θα την-ε προδώσω!
ΔΙΚΑΙΟΠΟΛΙΣ
Για ‘φησετε πλια μπρος κι εσείς τσι πέτρες που βατσάτε!
ΧΟΡΟΣ
Ε, ‘ν’ τζι, που τσι μολάραμε! Αφησε το σπαθί σου!
ΔΙΚΑΙΟΠΟΛΙΣ
Ημπας και στα ρασίδια σας βρίχνεται που και τσούρλος;
ΧΟΡΟΣ
Ε ‘ν’ τα, που τα τινάζομε. Χάμε ‘ναι πεταμένοι!
Αφεις τα νάζα τα πολλά, μόλαρε το σπαθί σου!
Δε νιώθεις είντα ταραμό κάνομε γύρου γύρου;
ΔΙΚΑΙΟΠΟΛΙΣ
Ίδετε εδά γερόντοι τα κάνουν οι φωνές;
Απ’ το μέγα μούγκρος, εκόντεψε μαθές,
να αδικοθανατίσουν τα κάρβουνα! Ναι λώ!
Τση Πάρνηθας τα τέκνα! Τάξε πως τα θωρώ!
Κι αμοναχή αιτία-ν, η κουζουλάδα σας
κι ας είν’ απ’ το χωριό σας κι ίδια κοπέλια σας!
Επήρε μέγα ζόρε η καρβουνόσκονη
κι ετσίλασέ με ίδια σαν την σουπιά! Θωρείς;
Πολλά κακό ‘ναι πούρι, στον άντρα και φρουκού,
να ‘ν’ άγγουρος ο νους του ωσάν του κοπελιού
και να φωνιάζει μόνο και να πετρολογά
κι άλλης λοής κουβέντα μη θέλει να γροικά.
Κι ας έχει οποιος την λέει τον δίκιο ντου κι αυτός.
Γιαειντα; Για τσι Λακώνους δεν είπα ‘γω μαθώς,
πως ‘θελ’ ‘α πώ κι ας είχα τούτη την κεφαλή
απάνω στο κουτσούρι να πέσει να κοπεί;
Κοντό θαρρείς δεν έχω τση ζήσης μου σεβντά;
ΧΟΡΟΣ
Ε, άμε, σα’ σε πιάνει και φέρε το ‘πα-δα!
Να ιδούμ’ ειντα σπουδαίο θα μας-ε δηγηθείς
κι είντα μεγάλο πράμα κατέχεις και θα πεις!
Για’ δεν πας να το φέρεις; -Να σ’ ο παληκαράς!-
….
Εσύ μωρέ δεν είπες πως θα γενεί ο νταβάς;
Ε, άμε το κουτσούρι να φέρεις ίδια ‘δα
και πιάσε να μιλήσεις να δείξεις αντρειά!
ΔΙΚΑΙΟΠΟΛΙΣ
Ε ‘ν’ το! Ξανοίγετέ το! Κουτσούρι ‘ναι κι αυτό.
Ε, ‘ν’ και το χαμαντράκι το πλιά μικιό μικιό,
απου θα βγάλει λόγο. Μη σκάτε, μα το Ζα,
ασπίδα δεν πιάσω για να χωστώ κιαμιά!
Και για τσι Σπαρτιάτες θα πω, -μον’ ούλοι σούς!-
ότι ‘χω συνεικάσει κι ότι θα κόψ’ ο νους! 
Φοβούμαι και τρομάσω, κατέχω σας μαθώς,
είντα κακά σκεντέρια είσαστε για λαός
κι είντα καράβιλάνοι, που τό ‘χετε καημό, 
να βγει κιανά μαϊμούνι απάνω στο χωριό,
για να σας-ε παινέψει! Δεν π’ ‘α βαταλαλεί,
δε π’ ‘α να κοροδεύγει κι άδικα να μιλεί,
εσείς χαμπά, χαμπάρι δεν παίρνετε μαθές
κι αυτοί σας-ε πουλούνε το μάτσο δυο δραχμές!
Ντα λώμπης, δεν γατέχω την γεροντοψυχή
απου στσι δίκες μόνο βρίχνει ν-απαντοχή;
Ναί σας! Μ’ από δικού μου τα λέω τούτανά,
απού ‘χω τόσα σύρει από τον Κλέωνα.
Οπέρυσις, για τ’ άλλο έργο μου, το καλό 
με πήγε στο κατσέτο και στο κριτήριο.
Κι –ω την παντέρμη γλώσσα- ψόμματα τα ‘πενε
και ρουφιανιές απου ‘βρε και με καταγγελνε!
Σαν τον βοριάν εφύσα κι ανεμοκύκλιζε
κι απ’ τα πολλά τα σάλια τάξε πως μ’ έλουζε!
Κατακοντίς να πάθω πολλά βαρύ καζά
κατα το Κλέωνά ‘ ταν κι οι δικαστές εκειά!
Γερόντοι πρίν μιλήσω, αστε να ‘ποσαστώ
και πέντακακομοίρης ομπρός σας να σταθώ
ΧΟΡΟΣ
Μα είντα θες και ντέλεσαι και στρίφνεις και ξεστρίφνεις;
Γιαιειντα ξεσέρνεις το νταβά; Κοντό του Γερωνύμη
θα πα μου βρεις κιανα σκουφί δασοτριχοπλεμένο,
για να το βάλεις να χαθείς ‘π’ ομπρός μ’, ωσάν τον Αδη;
Δεν παίρνει μπλιο μετάθεση ο σβίδος που ‘ν’ ομπρός σου
κι ας κατεργάζεις μηχανές του Σίσιφου. Γροικάς μου;
ΔΙΚΑΙΟΠΟΛΙΣ
Ηρθεν η ώρα κι η στιγμή καρδιά μου, μονο ναί σου!
Να παω να χτηπήσω σκιας την πόρτα του ‘υρεπίδη.
…..
Ε! Είν’ ετά κιανείς μαθώς; ‘υρεπίδη; Ε, ‘υρεπίδη;
ΘΕΡΑΠΩΝ
Ποιος είναι;
ΔΙΚΑΙΟΠΟΛΙΣ
……………… Μέσα βρίχνεται ο Ευρεπίδης;   
ΘΕΡΑΠΩΝ
…………………………………………… Μέσα;
Κι είναι και δεν μου φαίνεται πως είναι, α’ δεν κοιμάται!
ΔΙΚΑΙΟΠΟΛΙΣ
Ε, πως, στο διάολο, ‘ναι σκιας μέσ’, αν δεν είναι μέσα;
ΘΕΡΑΠΩΝ
Ως σου το λέω γεροντή! Αν είν’ ο νους του απ’ όξω
κι ανεμαζώνει ζάβαλες ρίμες, δεν είναι μέσα!
Κι αν είναι μέσα ελόγου ντου και γράφει τραγωδίες,
πολλά ψηλά θα βρίχνεται! Στ’ ανέφαλα! Στην τρούλα!
ΔΙΚΑΙΟΠΟΛΙΣ
Ε, μά τον τρισμακάριστο! Είδες τον Ευρεπίδη!
Ως κι ο πορτάρης του μωρέ, μιλεί με το κουμπάσο!
Αμε και φώνιαξέ του σκιας!
ΘΕΡΑΠΩΝ
………………………… Ο Θιός να μην το κάμει!
ΔΙΚΑΙΟΠΟΛΙΣ
Ε, μά μωρέ! Εδα κι εγώ, δεν θα μεταταράξω,
μονο θα κάθομ’ έπαε, να κουρκουνώ την πόρτα!
‘υρεπίδη λέω! Γροίκα μου! Σκύψε και γροίκα πώδε!
Κάμε έλεος και γροίκα μου! Πλια ‘μπρος απ’ ούλους τσ’ άλλους!
Εγώ ‘μ’ ο Δικαιόπολις, απ’ τσι Ξερούς που λένε
και σου φωνιάζω! Δεν γροικάς;
ΕΥΡΙΠΙΔΗΣ
…………………………….. Εδά, δεν μου παντίδει!
ΔΙΚΑΙΟΠΟΛΙΣ
Ναι σου μωρέ! Ξεπρόβαλε!
ΕΥΡΙΠΙΔΗΣ
………………………… Δεν είν’ τζη μπόρεσής μου!
ΔΙΚΑΙΟΠΟΛΙΣ
Μωρε ξεπρόβαλε! Γροικάς;
ΕΥΡΙΠΙΔΗΣ
……………………….. Μολαίρνω σκιας και βγαίνω!
Δεν μου παντίδει αλλης λοής να κατεβώ!
ΔΙΑΚΙΟΠΟΛΙΣ
……………………………………… ‘υρεπίδη!
ΕΥΡΙΠΙΔΗΣ
Είντα φωνιάζεις;
ΔΙΚΑΙΟΠΟΛΙΣ
…………….. Γιαειντα μπρε, γραφεις στα επουράνια;
Δεν σου παντίδει επά στην γής; Για κείονά τσι κάνεις
ούλους τσ’ ανθρώπους σου κουτσούς; Απ’ τσι πεσές; Για ξάνοι! 
Κι ειντά ναι τούτα που φορείς; Τσούλια ‘ν’ η φορεσά σου!
Για κειονά σάζεις μαθώς πιτήδιους διακονιάρους!
Μα αφεις τ’ αυτά! Εδά μαθώς, πέφτω στα γόνατά σου
και σε θερμοπαράκαλώ και γροίκα μου ‘υρεπίδη:
Δώσε μ’ από τα έργα σου να βάλω κιανα τσούλι.
Απ’ τα παλιά! Εις το Χορό θέλω να πω ‘να λόγο
πολλά βαρύ κι αν δεν μου βγει, ο Χάρος θα πάρει!
ΕΥΡΙΠΙΔΗΣ
Σαν είντα τσούλια μου γυρέ’ς; Κοντό τα ξεσκισμένα
που ‘φόριεν εις το θέατρο ο τσιφτελής ο Οινέας;
ΔΙΚΑΙΟΠΟΛΙΣ
Οϊ του Οινέα! Να χαρείς! Αλλου, πλια κακομοίρη!
ΕΥΡΙΠΙΔΗΣ
Κιαμέ του Φοίνικα κοντό απου ‘ταν και γκανιώρης;
ΔΙΚΑΙΟΠΟΛΙΣ
Οϊ! Μούτε του Φοίνικα! Αλλου, πλια κακομοίρη
δεν έχεις;
ΕΥΡΙΠΙΔΗΣ
………. Μα είντα λοής τα θες μωρέ τα τσούλια;
Είντα γυρεύγει τούτοσές; Ημπας και θες να βάλεις
του Φιλοχτήτη του φτωχού την φορεσά;
ΔΙΚΑΙΟΠΟΛΙΣ
……………………………………. Μα γροίκα!
Αλλου μωρέ, πλια τσιφτελή κι από το Φιλοχτήτη!
ΕΥΡΙΠΙΔΗΣ
Μη μπας γυρέ’ς τα ράσα σκιας, τα χιλιοβρωμεσμένα,
που ‘φόριεν ο Βελλεροφός κι εκούτσενε ! Μπας θες τα;
ΔΙΚΑΙΟΠΟΛΙΣ
Ηγούη μου! Ε, Οϊ-δα και του Βελλεροφόντη,
τ’ ατζίγκανου, του κούτσαβλου, του πολυμίλη! Οϊ!
ΕΥΡΙΠΙΔΗΣ
Κατέχω σκιας! Του Τήλεφου, τα ρούχα! Απ’ την Μυσία!
ΔΙΚΑΙΟΠΟΛΙΣ
Ιδια κειουνά! Του Τήλεφου! Ελα μωρ’ Ευρεπίδη!
Δώ μου τα ρούχα τα λερά, απού ‘ταν φασκιωμένος!
ΕΥΡΙΠΙΔΗΣ                                                                  
Κοπέλι! Δως του τσι φασκές του Τήλεφου. Ναι λέω!
Απανωθιώς στην κουρελού τσι ‘βαλα του Θυέστη
Αναμεσώς στα τσούλια μπρε που ‘φόριεν το Ινώ μου!
ΘΕΡΑΠΩΝ                                                                                                                                             
Ε ‘ν’ τα και πάρε!  
ΔΙΚΑΙΟΠΟΛΙΣ
………………Μέγα Ζα, απου θωρείς τρυγύρου
κι απανωθιώς και κατωθιώς, δώσε μ’ εξά και χάρη
και κάμε να ξετελευτώ , με τούτανέ τα ρούχα,
ο τσιφτελής, πλια τσιφτελής από τσι τσιφτελίδες!
‘υρεπίδη, σα μου τα ‘δωκες, δώ μου και τα ιχιάμια
απου των-ε ταιριάζουνε! Δώ μου και το καλπάκι
απ’ τη Μυσία! Δώ μου το! Την σημερνήν ημέρα
πρέπει να δείχνω, λω, φτωχός! -Ταξε φτωχός δεν είμαι
κι απανωθιώς θα δείξω ‘δα!- Ετούτοι που θωρούνε
κατέχουν με, μα τούτοινε, οι μπας-χαλαφτανάδες,
οι χορευτές, δεν νιώθουνε κι ωσάν τα βούγια στέκουν
και μετα τούτονέ μαθώς, θελ’ ‘α τσ’ αυγολοήσω!
ΕΥΡΙΠΙΔΗΣ
Ανάθεμά την για δουλειά! Πολλά πιτήδια διάχνεις!
Ερχου να σου το δώσω!
ΔΙΚΑΙΟΠΟΛΙΣ
……………………Ναί; Χιλιά καλά να φτάξεις!
Εδά ‘ν’ εδά, που θα σταθώ στου Τήλεφου τον τόπο
και ‘εχω να πω, ωσάν κι αυτόν, πολλά βαριές κουβέντες!
Μα έχω χρεία ζάβαλες και μια στραβοκατσούνα
του διακονιάρη
ΕΥΡΙΠΙΔΗΣ
……………. Ε, ‘ν’ τηνε! Και σάλευγε να φύγεις
απ’ τα κατώφλια τούτανέ τα μαρμαρένια! Τρέχε!
ΔΙΚΑΙΟΠΟΛΙΣ
Θωρείς ψυχή μου ειντα λοής σε ποζυγώνουν πώδε;
Και θες κι ακόμη τόσανα μπράτη να δείξεις πούρι,
ξετελεμένο λαδικό, βρώμος και διακονιάρης!
‘υρεπίδη! Δω’ μου να χαρείς κι ένα κοφινιδάκι
μεσοκαημένο απ’ τη φωθιά του λύχνου!
ΕΥΡΕΠΙΔΗΣ
……………………………………. Κακομοίρη!
Σαν είντα σου χρειάζεται μαθές το κοφινάκι!
ΔΙΚΑΙΟΠΟΛΙΣ
Δροσά! Μα ‘γω το πεθυμώ!
ΕΥΡΙΠΙΔΗΣ
…………………………. Ε ‘ν’ το! Μα να κατέχεις
πως σε λυπούμαι! Σάλευγε! Σάλευγ’ από το σπίτι!
ΔΙΚΑΙΟΠΟΛΙΣ
Ξάνοιξετε μια καταδιά! Ω που να σου ξετρέξουν,
ίδια σαν και τση μάνας σου, χίλια καλά!
ΕΥΡΙΠΙΔΗΣ
…………………………………….. Μα φύγε!
Φύγε σου λέω το γιαμιάς!
ΔΙΚΑΙΟΠΟΛΙΣ
………………………. Δε φεύγ’ αν δε μου δώσεις
ένα λαϊνι, τόσονε και χαραμιδιασμένο
κι ας έχει και τα χείλια ντου απ’ τσι σκουντρές σπασμένα.
ΕΥΡΙΠΙΔΗΣ
Πάρ’ το και χάσου από ‘πα! Να πας καπνού κι ανέμου!
Απου με κατακούρσεψες!
ΔΙΚΑΙΟΠΟΛΙΣ
………………………. Ε, όϊ μα το Δία!
Ντα δεν θωρείς τα έργα σου; ‘υρεπίδη! Ε, ‘υρεπίδη!
Καμάρι μου, δώσε μου, μπρε, κι ένα κακοτσικάλι
μ’ ένα σφουγγάρι στούμπωμα! Ελα μωρ’ Ευρεπίδη!
ΕΥΡΙΠΙΔΗΣ
Θεόψυχά μου! Είντα γυρέ’ς; Εσύ σκιας θα μου πάρεις
αλάκαιρη την ρίμα μου, ετέθοια τραγωδία!
Πάρ’ το κι αυτό και χάνου μπλιο!
ΔΙΚΑΙΟΠΟΛΙΣ
………………………………. Χάνομ’! Είντα να κάμω;
Μα λείπ’ ακόμη κατιτίς, κι αν δεν το βρω, ‘υρεπίδη,
θα σκοτωθώ! Φρουκού μου επά! Καλό μ’ Ευριπιδάκι!
Δώ’ μου το μπρε και τούτονά και θα γλακώ να φύγω.
Δεν θα με ξαναειδής επά. Δώ μου δυο λαχανάκια
για το κοφινιδάκι μου!
ΕΥΡΙΠΙΔΗΣ
……………………. Εσ’ ‘α με ξεκουμπίσεις
παρ’ τα κι αυτά! Εχάθηκαν, πάνε τα δράματά μου!
ΔΙΚΑΙΟΠΟΛΙΣ
Δροσά μπρε δεν εχάθηκε! Εγώ ‘μ’ απου θα φύγω!
Κατέχω, πως μ’ οργίζουνται ούλοι οι γι-αρχόντοι πούρι,
πως των-ε γίνομαι καζάς! Αχι το κακομοίρη
κι είντα θα ξετελέψω μπλιο! Μα -τρίσανάθεμά με!-
εξέχασα το ύστερο, απου ‘ν’ το πλια μεγάλο.
Ευρεπιδάκι, αντράκι μου! Τρισποθητό μ’ αντράκι!
Αν σου ζητήξω άλλη δροσά, να κακοθανατίσω,
μα θέλω ακόμη ένα μικιό, πολλά μικιό κανίσκι:
Δώ’ μου κι από τση μάνας σου τα λάχανα ‘να μάτσο!
ΕΥΡΙΠΙΔΗΣ
Ο άντρας μας-ε βλαστημά! Κλείσετε μπλιο τσι πόρτες!
ΔΙΚΑΙΟΠΟΛΙΣ
Ψυχή μου, φύγε σκιας εδά κι άφεις τα λαχανάκια!
Κοντό κι εκάντισες μωρή, είντα βαρύ χαράκι
θ’ ανεσηκώσεις, σαν θα πεις ω-για τσι Σπαρτιάτες!
Ομπρός ψυχή ‘νεντράνισε! Σεβάσου την βουλή σου!
‘νετρανισμένη βρίχνεσαι; Αειντες μωρή ψυχή μου.
Εσύ, ετυλιγάδιασες ολόκληρο ‘υρεπίδη,
και το ‘χεις ‘δα για παίνιο σου! Αειντες κι εσύ καρδιά μου!
Σάλευγε κακομοίρα μου καρδιά και στάσου πώδε.
Βάλε κορμί την κεφαλή απάνω στο κουτσούρι
και πε όσα σου φάινουνται σωστά και δίκια! Πέ’ τα!
Αειντες! Ομπρός! ‘νεντρανιστά! Χαρώ σε ‘γω καρδιά μου!
ΧΟΡΟΣ
Είντα θα κάμεις κι είντα θα πεις;
Ένα ψυχάλι μαθώς, ντροπής
δεν έχ’ ετούτος, μα ‘χει καρδιά
σίδερ’ ατσάλι! Ε’ δε αντρειά!
Για-ε, το λαιμό ντου βάνει μαθως
σ’ ένα κουτσούρι στην χώρα ομπρός!
Να πει τ’ αναντιο σ’ ούλους γυρέ’
ο απατός του και μήδε τρέ’!
Στάσου και μίλιε, μα μοναχός
τό ‘χεις ζητήξει. Σάλευγ’ ομπρός!
ΔΙΚΑΙΟΠΟΛΙΣ
Μη με κατηγορήσετε, όσοι θωρείτε ζάρι,
που βγήκα να μιλήσω ‘δα και γίνομαι γομάρι,
εγ’ ο φτωχός, ενάντια σ’ ούλη την πολιτεία
κι ας παίζω ομπρός σας θέατρο, περίτου κωμωδία!
Κι η κωμωδία ζάβαλες, μιλεί και κρένει δίκια
κι αν είν’ τα λόγια μου βαριά, ειν’ και σωστά κι αντρείκια.
Και δε μπορεί ο Κλέωνας λω, να με ρουφιανέψει,
πως τάξε εγώ τον τόπο μας έχω καταφρονέψει
και το κακό ντου πεθυμώ. Μαθώς τα Λήναια ‘ναι
και ξένοι δεν εφτάξανε, μούδ’ επα-έ κοντά ‘ναι,
μούδε και φόρους έχουνε φερμένους οι συμμάχοι,
μουδ’ ειν’ καιρός για να ‘ρθουνε κι εκείνοι, ντίρι μπάχι!
Αμοναχοί μας είμαστε. Μάλαμα λιχνισμένο.
Μηδένα κόντυλο θα βρεις επά ‘νεκατωμένο!
Αχερα λώμπης κι αγανα οι ξένοι ‘ναι στη χώρα.
Και μη θαρέψει και κιανείς ετούτηνέ την ώρα,
πως τσι Λακώνους πεθυμω κι έχω ν-τως γιαγκιλίκι!
Οργίζομαι τως λ’ω κι εγώ κι έχω χαβεσιλίκι,
να των-ε πέψει ο Ποσειδώς σεισμό και να βουλήσουν
τα σπίθια ντως, να γκρεμιστούν, να κακοθανατίσουν!
Ιδια απ’ το Κάβο το Μαλιά σεισμό να τωνε δωσει,
τ’ αμπέλια μου μαθώς κι εμέ τα ‘χουνε ξεπατώσει.
Μα πέτε φίλοι και δικοί, όσοι ‘πα-ε μιλούμε:
Γιαειντα κοντό τσι Λάκωνες μόνο κατηγορούμε,
για του πολέμου τα κακά; Ωσάν κι εμάς καμπόσοι
-δε λέω η χώρ’ αλάκαιρη, και μη μου το σαμώσει
κιανείς πως το ‘πα!- Λέω σας: Καμπόσα χαμαντράκια,
κακόσειρα κι ανήπλητα τσ’ αναντρειάς τσιράκια,
αμάχη των Μεγαριτών επιάσαν, πως φορούνε
μεϊτανογέλεκα καλά κι όπου κι αν είχα’ ιδούνε
αλάτσι, σκόρδα, γή λαγούς, γή χοίρους, γή αγγούρια,
που φέρνουν απ’ τα Μέγαρα, γιαμιάς εκάναν γιούργια
κι επέρναν τα και το ζημιό στεκώντας τα πουλούσα’.
Και τούτανά, δεν ήτονε δροσά, μουδε κι αγκούσα
του τόπου, μέχρι που μερ’κοί, ντέλουκες μεθυσμένοι,
επήγανε στα Μέγαρα, οι ξεγιβεντισμένοι
κι εκλέψαν την Σιμαίθα ντως, την μπαςπουταναρίνα!
Τσι Μεγαρίτες τότεσάς τσι ‘κοψε μαύρη πείνα
κι ως ήτανε στα ζόρια ντως και στσι καράσεβντάδες,
ήρθαν κι εκλέψαν τ’ Ασπασού δυο πρώτες φιλενάδες!
Ναί σας! Μα τούτονά ‘τονε το κόζι του πολέμου!
Για τρεις πουτάνες ήμπαμε στο διγαβρέ! Αχι, θέ μου!
Ο ολύμπιος ο Μπιρικλής τότες βαρομανίζει
κι ήζεψε να αστραποβροντά και ν’ αστροπελεκίζει 
και την Ελλάδα ήσενε και την εκουκολόγα
κι ήσαζε νόμους κούμουλα, σαν να τραγουδολόγα.
Οι Μεγαρίτες ήπρεπε, να φύγουν, να χαθούνε
απ’ το παζάρι, κι ύστερα να πα να γκρεμιστούνε
απ’ την Αθήνα, κι ύστερα θάλασσα μη γνωρίσουν
κι αν ήτον και στον ουρανό ν’ αδικοθανατίσουν.
Στην υστεριά τα Μέγαρα έσφιξε, αλήθεια, πείνα
κάνουν στσι Λάκωνες ντοά, να πιάσουν την Αθήνα
και να μας-ε συβάσουνε, ν’ αλλάξει ο νόμος ζάρι,
απου γοργοψηφίσαμε στων πουτανώ την χάρη.
Κι είπαμε τότεσάς κι εμείς: “Ο νόμος δεν αλλάσει!”
-κι ας επαρακαλούσανε- “Οϊ! δεν θα χαλάσει!”
Κι αιτία ήτον τούτονά, το πουτανοτερτίπι,
π’ αρχίξανε στην υστεριά των ασπιδών οι χτύποι!
Σάοικα, θα βρεθεί κιανείς να πει, πρεπό δεν ήτα’,
μα ‘πετε μου κι ειντά ‘τονε απου ‘πρεπε κι εδοίκα;
Αν ήτονε μαθώς κιανείς από τσι σπαρτιάτες
κι έβγαινε με την βάρκα ντου στση θάλασσας τση πλάτες
κι εύριχνε Σεριφιώτικο καράβι κι επαιρνέ ντως
ως και κουλούκι, πέτε μου, σ’ αυτό το μπερεστέ ντως
ποιος θελ’ ‘α κάτσει ορνικώς στο σπίτι απ’ ονομί σας;
Ούλοι θελ’ ‘α ‘ρματώσετε στην τόκα το κορμί σας
κι απώς κιαμιά τρακοσαριά καράβια να γλακάτε!
Κι η πολιτεία; Σύθρηνος! Δεν θελ’ αναβογκάτε
οι στρατιωτές; Γή μαθώς, φωνή δεν θελ’ ‘α κράξει
ποιος θελ’ ‘α κάμει ναύαρχος; Στ’ αστέρια θελ’ ‘α φτάξει!
Γή δε θελ’ ‘α γκανίζετε ωγια την πλερωμή σας;
Γή δε θελ’ ‘α γυρεύγετε ταξίματα; Ανομη σας!
Στσι Τρεις Καμάρες*, μούγκρινο μέγα θελ’ ‘α γροικάται,
οντεν θα-ν εμοιράζανε τσι ζωθροφές να φάτε!
Μούγρινος για τσι ζωθροφές, βοή για τα ιχιάμια,
για τα γιουγούμια, για τ’ ασκιά και για μερθιάς στεφάνια!
Για τα κρομύδια, για τσ’ ελιές, για σκόρδα, για σαρδέλες,
χλωρές και στουρσουλίδικες, για τσ’ όμορφες κοπέλες!
-Χαρώ τα τα ματάκια σας τα μαυροκυκλιασμένα!-
Κι αν πιάσεις τα καρναγια μας, εκειά μου ‘λέγε ‘μένα
σαν είντα καταχτυπηριό πάλι θελ’ ‘α γροικούμε
σαν επλανιέρναν τα κουπιά! Κι είντα να πρωτοπούμε
οντε θελ’ ‘α τα δένανε εις τσι σκαρμούς απάνω!
Ειντα μπουρούδων βουητό! –Μη σας-ε ξεκουφάνω;-
Είντα σφυριές κι είντα γκανιές κι είντα μουγκρές θα βγαίνα’;
Ποιο δεν ηθελ’ ‘α κάμετε απ’ όσα ‘χω πομένα;
Κι απώς μου λέτ’, ο Τήλεφος μην το περισσοκάμει
Χαράμι στην δροσά το νου, που ‘χετε ούλοι αντάμι!
ΧΟΡΟΣ Α’
Α, έτσά –ε; Κακόσειρε! Αντρα ξεφτυλισμένε,
πού βρηκες την ανάκαρα, να μου μιλήσεις κιόλας;
Εσύ απου ‘σ’ ο πλια φτωχός! Γιάε φουσάντο τό ‘χει!
Εσύ μωρέ, ως το λαλείς και τσι ρουφιάνους παίζεις!
ΧΟΡΟΣ Β’
Καλά τα λες, μα το θεό το γέρο Ποσειδώνα!
Ως τα ‘πες εγεννήκανε! Αληθινά εμίλιες!
ΧΟΡΟΣ Α’
Κι είντα κι αν εγεννήκανε; Εταίριαζέ ντου ζάρι
ετούτουνέ για να τα πεί; Μα δε θα ιδεί χαϊρι!
ΧΟΡΟΣ Β’
Ε, είντα πας να κάμεις; Ε! Στένου! Μην του την παίξεις!
Αφεις τον! Αστονε μωρέ! Ε, και κοντ’ ‘α σε πιάσω!
ΧΟΡΟΣ Α’
Αστραπομάτη Λάμαχε! Γλακα σκουφιδοσείστη!
Γλάκα κι αείδαρέ μου ‘δα! Λάμαχε! Που ‘σαι λέω;
Λάμαχε! Φίλε! Χωριανέ! Δεν είναι κιανένας άλλος
ταξίαρχος γή στρατηγός γή καστροκαταλύτης
να μου βοηθήσει. Πού ‘σαστε κι επιάσασί με πούρι!
ΛΑΜΑΧΟΣ
Ειντά ναι τούτες οι μουγκρές τση μάχης που ‘χω κούσει;
Πού πρέπει να βοηθήσω ‘δα; Πού ν’ αγριοφωνιάξω
ν’ ανεντρανίσ’ ο πόλεμος! Ποιος μου ‘χει ξυπνημένο
το φανταρό, που κείτεται απάνω στην ασπίδα;
ΔΙΚΑΙΟΠΟΛΙΣ
Λάμαχε! Καπετάνιο μου και σκουφιδάτε άντρα!
ΧΟΡΟΣ Α’
Λάμαχε, τούτονέ, ‘πα-έ, το κακοχαμαντράκι,
πολύωρα ‘δα, καταμουρά την πολιτεία!
ΛΑΜΑΧΟΣ
………………………………… Είντα;
Και πού, μωρέ κακόσειρε, ηύρες νεφρά να κάμεις
ετσά δουλειά;
ΔΙΚΑΙΟΠΟΛΙΣ
………….. Συμπάθα με, Λάμαχε παληκάρι,
απου ‘βγαλα τρεις πιθαμές γλώσσα το χαμαντράκι!
ΛΑΜΑΧΟΣ
Κι ειντά ‘πες πούρι; Για’ δε λές;
ΔΙΚΑΙΟΠΟΛΙΣ
………………………….. Πως ζάρε θα μιλήσω;
απου ειδα την αρματωσά κι εχέστηκα! Μανά μου!
Λάμαχε χώσε -να χαρείς!-, χώσε το φανταξό σου!
ΛΑΜΑΧΟΣ
Ε, την-ε!
ΔΙΚΑΙΟΠΟΛΙΣ
………... Χάμε Λάμαχε! Χάμε την βάλε! Χάμε!
ΛΑΜΑΧΟΣ
Ε, την-ε, έ!
ΔΙΚΑΙΟΠΟΛΙΣ
……….. Οϊ ‘τσι-δά! Ανάσκελα. Για μένα!
ΛΑΜΑΧΟΣ
Ε, την-ε, έ κι ανάσκελα!
ΔΙΚΑΙΟΠΟΛΙΣ
…………………. Ενα φτερό μου δώσε!
Από το γκράνος!
ΛΑΜΑΧΟΣ
………………. Ε, το – έ! Πάρε και το φτερό μου!
ΔΙΚΑΙΟΠΟΛΙΣ
Κράθιε μου ‘δα την κεφαλή! Κράθιε μου να ξεράσω!
Μεγάλη ανεκέρωση με πιάνει, Λάμαχέ μου,
οντε θωρώ φτερά μαθές!
ΛΑΜΑΧΟΣ
……………………… Μα είντα μωρε κάνεις;
Με το φτερό μου πολεμάς ζάβαλες να ξεράσεις;
Αυτό μωρέ ‘ναι ‘να φτερό…
ΔΙΚΑΙΟΠΟΛΙΣ
……………………….. Από πουλί κοντό ‘ναι;
Ημπας είν’ απ’ ατζόκωλο;
ΛΑΜΑΧΟΣ
………………………Ηρθ’ η στερνή σου ώρα!
ΔΙΚΑΙΟΠΟΛΙΣ
Μη Λάμαχε! Δεν είν’ πρεπό! Το νάμι σου σεβάσου!
Αν είσ’ αλήθεια δυνατός, γιαειντα μαθές, δεν κόβγεις
σκιας την ψωλή σου! Είντα φορείς τόσ’ άρματα;
ΛΑΜΑΧΟΣ
………………………………………….. Είντα ‘πες;
Εσύ, μωρέ κακοσειρε, αντιπατείς εμένα,
απου ‘μαι ζάρε στρατηγός;
ΔΙΚΑΙΟΠΟΛΙΣ
………………………… Εγώ ‘μ’ εκειός απου πες;
ΛΑΜΑΧΟΣ
Κιαμέ ποιος είσαι; Για δε λες;
ΔΙΚΑΙΟΠΟΛΙΣ
………………………….. Ποιος είμαι; Εγώ ‘μαι πούρι,
ενας τίμιος άθρωπος! Δεν κάνω κατσουκάνια!
Κι είμαι, απ’ όνταν ήρχηξε ο πόλεμος, στραθιώτης!
Οϊ, ωσάν ελόγου σου, τση πλερωμής ορτάκης!
ΛΑΜΑΧΟΣ
Εμένα με ψηφίσανε!
ΔΙΚΑΙΟΠΟΛΙΣ
…………………. Ε, μά! Χαράς τσι ψήφους!
Γή τρεις ήτον γή τέσσερεις! Ετούτανά κουμπάρε,
είδα κι εσοσιχάθηκα κι έκαμα το κοντράτο!
Στη μάχη λέω, τσι είδα ‘γω, μερκούς ωσάν κι εσένα
κι εσπούσανε κι εφεύγανε. Γερόντους και κοπέλια.
Κι άλλοι στην Θράκη επήγανε κι επέρναν και καμπόσα
λεφτά, να μη σοχάσουνε! Οι μπας-χαλαφτανάδες!
Μπεγιροσέρτες κι άνομοι! Κι αλλοί γλακούσαν πώδε,
να πάνε λέ, στην Χαωνιά, να πα να βρούν το Χάρη!
Το βούϊδαρο! Το βάρβαρο! Κι άλλοι στο Διομήδι,
να πα να βρουν τσι Γέριδες, τσι κλεφτοθοδωρήδες!
Κι αλλοι στην άκρα των ακριώ, ίδια στην Σικελία,
στην Καμαρίνα κι ύστερα στη Γέλα την περγέλα!
ΛΑΜΑΧΟΣ
Ναί λ’ω! Μα τσι ψηφίσανε!
ΔΙΚΑΙΟΠΟΛΙΣ
……………………………Κι είντα; Να παίρνουν τάξε
μόνο λούφέ! Ε, μά μωρέ! Ντα ποιοι ‘στε οι γι-αφεδιές σας,
κι εσείς πλερώνεστε λεφτά και τούτοινε με πούλους;!
Ε, Μαυρουκά, εγέρασες κι εσπρίσ’ η κεφαλή σου,
μα πέ μου: Εκαμες εσύ ποτές σ’ αμπασαδόρος;
Ε, μά μωρέ, δεν έκαμες; Ποτές του λέει! Γιάειντα;
Ντα δεν είν’ άντρα δουλευτής και τίμιος; Ε, Δράκο,
είδες στην ζήσην απου ζεις τα Εκβάτανα, για πέ μου
Πρινιάρη, ειδες την Χαονιά; Ελόγου σου Ευφορίδη;
Μμ! Μμ! μου λένε! Μόνο σκιάς τση Κοίσυρας ο φλούμος,
ο Μεγακλής κι ο Λάμαχος εκάναν για σουλάτσα;
Π’ από τα χρέη μια φορά κι απ’ το πολύ το “δώ μου”,
όποιος κι αν ήθελ’ ‘α τσι ιδεί κι οι μπιστικοί ντως φίλοι,
ελέγαν ντως “στενου μακρά”, τάξε πως επετούσαν
με την χρειγιά τα κατρουλιά!
ΛΑΜΑΧΟΣ
…………………………… Θεά Δημοκρατία,
πως νταγιαντάς του γροικάς;!
ΔΙΚΑΙΟΠΟΛΙΣ
…………………………. Πως θα το νταγιαντίσει;
Μόν’ αν δεν παίρνει το λουφέ ο Λάμαχος!
ΛΑΜΑΧΟΣ
……………………………………… Γροικάτε:
Εγώ, θα στέσω πόλεμο μ’ ούλους τσι Μωραϊτες.
Οπως μπορώ κι όπου μπορώ θα π’ ‘α τσι πολεμήσω
με το στρατό και τ’ άρμενα!
ΔΙΚΑΙΟΠΟΛΙΣ
…………………………. Κι εγώ, θα διαλαλήσω,
στη Θήβα και στα Μέγαρα και στο Μωριά ακαίριο,
πως, αν-ε θένε, το μπορούν, να ‘χουνε συναλλήκια
αμοναχά με λόγου μου! Πουλώ λ’ω και ‘γοράζω!
Κι ας μην ξανασιμώσουνε του Λάμαχου. Γροικάτε;  
ΠΑΡΑΒΑΣΗ
ΧΟΡΟΣ
Σαν θέλει ο άντρας νικητής να βγει και κερδεμένος
πρέπει να κάμει το λαό να θέλει την ειρήνη!
Αειντες εδά, γδυθείτε μπρε, να πούμε το τραγούδι:
………………………………
Από την πρώτη φορά που βγήκε
τ’ αφεντικό μου, να κυβερνήσει
χορούς, ομπρός σας, στην κωμωδία,
ίσαμε οψάργας, δεν ήβγε πούρι,
ν’ αναθιβάλει την αξωσύνη,
που ‘χει απατός του! Δεν ήβγε λέω!
Μα σαν επιάσαν οι βρωμοχθροί ντου
κι ερουφιανέψαν τον, κι είπαν κουβέντες
στσ’ ανεμονούσηδες τσι χωριανούς μας,
πως όλο, ταξε, σκατομουρίζει
την πολιτεία και τσ’ Αθηναίους
και τσ’ ανεμπαίζει, είπε κι εκείνος
ν’ αντιπατήσει και να μιλήσει
στσ’ αλλαξογνώμηδες τσι πατριώτες!
Κι αντρίκια λέει, πως πρέπουνε ντου
χίλια μπαξίσα και δυο χιλιάδες,
απού ΄ναι αιτία και δεν γελιέστε
απ’ τα ταξίματα του ‘νους και τ’ άλλου,
Απου ‘ν’ αιτία και δεν γροικάτε,
ωσάν τσι χάνους κι ωσάν τα έχνη,
όποιο σιμώσει και λέει παίνια!
Αλλότες πούρι, αμπασαδόροι 
απ’ τσι συμμάχους ηρχούνταν πώδε
και σας επαίζαν σαν τα μαϊμούνια.
Κι ελέγανε σας, πως σας επρέπαν
κρινοστεφάνια. Κι εσείς, το ζόρε
να σας-ε πούνε για τα στεφάνια,
και με τον κώλο σας εκαθίζαν!
Α δή κι εδοίκα, να ‘ρθει ‘πα ένας
να πει: “Μανά μου, ωραίος τόπος
που ‘ν’ η γι-Αθήνα και στάζει ξύγκι”!
Κι ότι κι αν ήθελε μ’ αυτό το “ξύγκι”
εκερδιζέ το! Και το παινάδι
λες κι ήκανε το για μπουκανάρες!
Με τούτανά ντου τα έργα ζάρε,
ο ποιητής μας είν’ η αιτία,
κι είδετε διάφορο πολλά μεγάλο!
Ετούτος είναι απου ‘χει δείξει
είντα περίσση δημοκρατία
έχουν οι γι άλλες οι πολιτείες
απου ‘ναι τάξε δικοί, συμμάχοι.
Κι όντε θα-ν έρθουν να σας-ε φέρουν
το μουκατά ντως, τότες θα ιδείτε
πως θα γλακούνε να τον-ε ιδούνε,
τον ποιητή μας τον παινεμένο,
που δεν λογιάζει μην κακοπάθει,
οντε πορίζει να πει τα δίκια
για τσ’ Αθηναίους και την Αθήνα!
Κι είναι το νάμι τση λεβεδιάς του
στο κόσμον ούλο πολλά μεγάλο,
Ο Πέρσης ρήγας, οντεν επήγαν
οι Σπαρτιάτες, ερώτηξε τζι
ποιος είναι πρώτος εις τα καράβια
κι απώς ερώτα ο ποιητής μας
τίνος εμόνταρε για ν’ ανεμπαίξει!
Κι είπε για λόγου σας, πως είστε πούρι
πλια αντρειωμένοι απ’ ούλους τσ’ άλλους
και πως στο πόλεμο νίκη θα ιδείτε
σαν έχέτ’ έθοιο δάσκαλο πώδε!
Για κειονά ‘ρθανε κι οι Σπαρτιάτες
σασμό να κάμουνε για την ειρήνη!
Και θεν την Αίγινα να ‘χουν δική ντως,
-οϊ πως κάνει δροσά ο τόπος-
μονο γυρεύγουν ετσά να κάμουν
τον ποιητή μας ολοδικό ντως!
Εκούσετέ μου; Για κειονά λέω:
Μην τον αφήσετε ‘πο ‘πα να φύγει!
Πολλά ‘χει ζάρε, να πει ακόμη
καλά στον τόπο και δίκια λόγια!
Καλό θα ιδείτε απ’ όνομίς του,
που δεν γατέχει μαθώς να γλύφει,
που δεν γατέχει μιστά να τάζει,
που δεν γατέχει μούδε χιλέδες,
μούδε ‘χει κάμει κακό κιανού σας,
μούδε χαηδεύγει, μούδε παινεύγει,
μονο ‘χει πάντα καλό στο νου ντου
κι όπου βρει τόπο το δασκαλεύγει!
………..
Κλέωνα ντουχιούντιζε!
Το κακό μου γύρευγε!
Το καλό ‘ν’ ορτάκης μου
και το δίκιο σκέπη μου!
Και ποτές δεν θα-ν ιδείς,
σαν εσένα, να χαρείς,
να με λεν κιοτή, κακό
και θηλυκασέρνικο!
…………..
Κόπιασε μούσα από τσ’ Αχάρνες,
απ’ αφτεις πούρι και λαλαδίζεις!
Κόπια και κέντα τον κόσμον ούλο,
ωσάν την σπίθα, απου πετάται
απο τα κάρβουνα τα πριναρένια,
σαν τα συμπαίνει το φύσερο μας!
Ε ‘ν’ τα τα ψαράκια,
απου θα ψηθούνε!
Ε ‘ν’ την και τη σάλτσα, 
στην χρειγι’ απ’ την Θάσο,
απου θα βουτήξουν,
να τα νοστιμήσει.
Ε ‘ν’ και το ψωμάκι,
απου το ζυμώνουν!
Κόπιασε μούσα, κόπιασε πώδε,
έλα κοντά μου, στο χωριανό σου!
Και πιάσε αντρείκιο, βαρύ τραγούδι,
απ’ το χωριό μας να τραγουδήξεις
………..
Χώρα, παραπονούμαστε ν-οι γεροντάδες ούλοι,
δε μας-ε σέβεστε μαθώς, ως καθως μας-ε βγαίνει.
Εμάς, που πολεμήσαμε στσι θάλασσας τσι τράκους,
μας-ε κακολαλείτε ‘δα, απου ‘ρθαμε στα γέρα!
Κακοπαιρνούμενε μωρέ! Γερόντους πουρ’ αθρώπους,
μας έχετε μολαρητούς, να μπλέχνομε σε δίκες
και να ξεφτιλιζούμαστε απο ρητόρους νέους.
Εδά, που δεν ‘νετάσομε δροσά, μηδε μπορούμε
να πούμε, γή ν’ ακούσομε μια πρόσβαρη κουβέντα.
Κι εσπασε και το έρμο μας θιαμπόλι και δεν παίζει!
Κι εδά, -ξανοίξετε έπαε!-, ωσάν τον Ποσειδώνα,
κρατούμε τούτο το ραβδί, να περπατούμε ανάδια.
Απο τα γέρα τα πολλά, η γλώσσα μας μπερδαίνει,
μα παραστεκουλίζομε στην πέτρα που δικάζουν
κι άλλο δεν διανυρίζομε, όξω απ’ τση δικιοσύνης
τα σκότη τα ν-αιώνια. Κι από την άλλη στέκει
κιανας πιτήδιος νεαρός, ομορφοσπουδαγμένος,
π’ ανελυγάται και χτυπά με λόγια σαν τζι μπάλες
κι αντιπατεί και βλέπεται, μην πάθ’ ο γι-ίδιος πράμα.
Και μας-ε πετσοσέρνει εκειά και μας στρουσιαίρνει
και μας-ε στένει ξώβεργα. Τον πλια πρωτήτερό μας,
τον Τιθωνό, σηκωχτυπά και σει και κάνει ντόγες!
Κι αυτός, ο μαυροντάμπανος, απο τα γεραθιά ντου,
ανεμασεί τα λόγια ντου και χάνει και πλερώνει,
έναν κοσμο προστίματα και κούτσα-κούτσα φεύγει!
Κι οντε παντήξει τσι δικούς, ‘νεστουλουχά και κλαίει
-κι αναριγά ‘π’ το λούξυγκα- και λεέι τως: “Αμάνι!
Οτι λεφτά ‘χα θαφτικά ακριβοστερεμένα,
τα ‘δωκα για το πρόστιμο, κι εδά πως θα ποθάνω;”
……………..
Είντα αντρειά ‘ναι τούτηνά κι είντα δικαιοσύνη
τον ασπρομάλη γεροντή να δίδουν του δαιμόνου,
ίδια μες το κριτήριο, απου ΄χει μπατελέψει
απ’ την δουλειά κι απου ‘χυνε ρέχτρα τον ίδρωτά ντου
κι απου πολέμησε μωρέ, ίδια στο Μαραθώνα
για τση πατρίδας το καλό;! Στο Μαραθών’ αλλότες,
εποζυγώξαμε τσ’ οχτρούς, μα ‘δα, μας-ε ζυγώνουν
στσι δίκες και νικούνε μας οι πλια κακόσειροί μας!
Ειντα; Κοντό και θα βρεθεί κιανείς βρωμο-Μαρψίας,
ν’ αντιπατήσει και να πει τα ‘ναντια σ’ ότι είπα;
……………..
Γή, μπακαλούμ ‘ναι δίκιο μπρε, ο γέρο Θουκιδίδης,
απής εσοκαβδούκιασε, να πάρει τέθοιο ζόρε,
σαν έμπλεξε σ’ έτσα καζά, σ’ έτσα μεγάλη δίκη,
-Σαν τα μπαϊρια των Σκυθώ’!- με κείονε το βρώμο
τον Κηφισόδημο μωρέ, τον μπας-σαλιάρη-ν άντρα,
τον αβοκάδο; …
……………… Ιδια ‘τσά, κι εμένα ‘πιασε πόνος
κι εσύρωσαν τα μάθια μου, σαν είδα ‘να τοξότη,
να πετσοσέρνει αλύπητα το γερο Θουκυδίδη,
απ’ όντεν ήτανε κι αυτός νέος και παληκάρι
ήταν το νάμι ντου πολύ -Ναι μα την Δήμητρά μας!-
και δεν το χώριε ολόκληρη η γι-Αχαγιά, που λένε!
Και θελ’ ‘α κάμει αυτός καλά δέκα Ευάθλους ζάρι,
γή θελ’ α’ σύρει μια μουγκρά, να παν καπνού κι ανέμου
όσοι τοξότες θα ‘ταν ‘κεια κι ας ήτον τρεις χιλιάδες!
Κι αν ήσε το δοξάρι ντου, έναν δεν θελ’ ‘α ‘φήσει,
απο του Κηφισόδημου του κύρη το μιλέτι!
Μα ειντα θες εγέρασε! ..
……………………. Για τσι γερόντους πούρι,
-σαν δεν τσ’ αφήνετ’ ορνικώς, μήδε να κοιμηθούνε-
κάμετε νόμο, κάμετε να ‘χουνε χώριες δίκες
και να ‘χουν άλλο γεροντή, ν’ αντιπατεί στη κρίση!
Φαφούτη και μεσόκουφο! Κι οι νέοι να ‘χουν νέο,
-Που χάσκουν τα κωλάκια ν-τως κι όλο βαταλαλούνε,
σαν του Κλεινία το υγιό!- Κι από ντα ‘δα και πέρα,
μόνο-ν ο γέρος να μπορεί το γέρο να ξορίσει
σαν και τον εζημίωσε κι ο νεαρός τον νέο!
ΔΙΚΑΙΟΠΟΛΙΣ
Ετούτανέ, τα μπήχνω ‘πα, του φόρου μου σταλίκια!
Κι έχουνε εξά, οσοι ‘ρθουνε από την Βιωτία
τα Μέγαρα γή το Μωριά, να σμίγουν πώδε, λέω!
Να συντυχιαίνουνε μωρέ! Κι ένα διασάκι βάνω:
Ο,τι θα κουβαλούσινε, εμέ να το πουλούνε
και του Λαμάχου, μια δροσά! Του φόρου τζανταρμάδες
θα ‘χω τσι λούρες τούτεσές! Τση μεσκηνιάς τα τέκνα!
Επά ρουφιάνος δε χωρεί, μουδ’ άλλος πολυμίλης!
Κι εδά, θα μπω, να φέρω ‘πα την πλάκα του κοντράτου,
να την-ε στέσω στσ’ αγοράς το φάλι, για σημάδι!
ΜΕΓΑΡΙΤΗΣ
Είντ’ μωρ’ γίνετ’ έπαέ; Παζάρ’ αγαπημένο
τσ’ Αθήνας ώρα σου καλή! Απού τα Μέγαρα ‘ρθα,
κι ηθελα να σε ξαναϊδώ πια κι απο την μανά μου!
Νη μα του Ζα το έλεος! Αειντέστε  θυγατέρια!
Αειντέστε τσιφτελιδικα, κακού κυρού κοπέλια!
Εβγάστ’ ‘α φάτε μια μπουκιά, μα έπα θα την βρείτε
κι ας είναι και ψωμοθρουλα! Γροικάτε μωρε πώδε!
Φρουκού κοιλιά με τ’ άντερα! Ειντά ‘ν’ το πεθυμάτε;
Να πουληθήτε, γή μαθώς να χάσκετ’ απ’ την πείνα.
ΚΟΡΕΣ
Να πουληθούμε κύρη μας! Να καλοπουληθούμε!
ΜΕΓΑΡΙΤΗΣ
Ιδια τσα-ε λέω κι εγώ! Μα ποιος θα είν’ ανούσης
απου θα πάθ’ ετσά καζά ανε σας-ε ‘γοράσει;
Ενα χιλέ μεγαρικό έβαλα ‘γω στο νου μου:
Να σας κάμω μα το θιό να δείχνεται γουρούνια
κι απώς να πω πως ήρθα πα για να σας-ε πουλήσω!
Ελάστ’ εδά! Για βάλετε ετούτανέ τ’ ανύχια
του χοίρου, για να δείχνετε είντα καλής γουρούνας
είστε κοπέλια! Μα το θιο, αν-ε σας-ε γιαγύρω
απούλητα, θα πάθετε πολλά μεγάλο κάζο
από την πείνα! 
………………Μάχιαλα! …
…………………………..Βάλετε εδά κι ετούτα
τα μούτσουνα του γουρουνιού. ..
…………………………..Τρυπώξετε στο φάρδο!
Ξανοίξετε να γρίζετε, ν’ ασκημομουγκαλιέστε
και να ‘μορφοσκρηλίζετε, ίδια σαν τα καπράκια
οντε τα σφάζουν στση θεάς την λειτρουγιά. Εμπάστε!
….  
Κι εγω, του Δικαιόπολη θα παω να φωνιάξω.
Ε, Δικαιόπολη, μπας θες να πάρεις δυο σκροφάκια;
ΔΙΚΑΙΟΠΟΛΙΣ
Ειντά ‘ναι; Απ’ τα Μέγαρα έρχεσαι μπρε κουμπάρε!
ΜΕΓΑΡΙΤΗΣ
Ναίσκες! Να πουσουνίσω μπρε!
ΔΙΚΑΙΟΠΟΛΙΣ
………………………… Και πώς μωρέ, περνάτε;
ΜΕΓΑΡΙΤΗΣ
Στην παραθιά καθούμαστε και πίνομεπεινούμε!
ΔΙΚΑΙΟΠΟΛΙΣ
Ε, μα καλό ‘ναι τούτονά, περίτου κι αν-ε παίζει
κιαμιά μαντούρ’ ανάδια σας..
………………………… Κι είντα άλλο, μπρε κουμπάρε,
κάνετε ‘κεια στα Μέγαρα!
ΜΕΓΑΡΙΤΗΣ
………………………… Οτι μπορούμε λέω!
Εδά, απου ‘μπαινα μαθώς, στην στράτα για να φύγω,
οι προύχοντές εδιάζουντον τα πράματα τση χώρας,
ετσά λογιώς, που γλήγορα να πάει καπνού κι ανέμου!
ΔΙΚΑΙΟΠΟΛΙΣ
Ε, μα να ξεμπερδέσετε μια κι όξ’, αλλιώς…
ΜΕΓΑΡΙΤΗΣ
……………………………………… Κιαμ’ είντα!
ΔΙΚΑΙΟΠΟΛΙΣ
Κι είντα άλλο πούρι γίνεται; Το στάρι πόσο πάει;
ΜΕΓΑΡΙΤΗΣ
Κι απ’ τσι θεούς, που ‘ναι θεοί, πλια-ν ακριβά πουλιέται!
ΔΙΚΑΙΟΠΟΛΙΣ
Και πράμ’ αλάτσι έφερες;
ΜΕΓΑΡΙΤΗΣ
……………………….Ντα τσ’ αλυκές, κουμπάρε,
ελόγου σας δεν τσι ‘χετε;
ΔΙΚΑΙΟΠΟΛΙΣ
………………………. Εφερες πράμα σκόρδα;
ΜΕΓΑΡΙΤΗΣ
Σκόρδα; Κιαμ’ είντας! Χαχαλιές! Ντα ‘φήνετε κουμπάρε;
Κάθ’ απου θα πατήσετε τον τόπο το δικό μας,
ίδια σαν τσι μποντίκαλους, ξεχώνετε τσι μάνες
με τα καζίκια!
ΔΙΚΑΙΟΠΟΛΙΣ
……………. Κι είντα σκιας, έφερες να πουλήσεις!
ΜΕΓΑΡΙΤΗΣ
Χοίρους για κρυφολειτρουγιές!
ΔΙΚΑΙΟΠΟΛΙΣ
…………………………… Καλά ‘καμες κουμπάρε!
Μα που να ιδώ;
ΜΕΓΑΡΙΤΗΣ
…………….. Παχιά παχιά! Για πιάσε το κουμπάρε!
Παχιά και σοϊλίδικα!
ΔΙΚΑΙΟΠΟΛΙΣ
………………….. Και τούτονέ ειντά ‘ναι;
ΜΕΓΑΡΙΤΗΣ
Χοίρος σου λέω! Νη μα Ζα!
ΔΙΚΑΙΟΠΟΛΙΣ
…………………………… Ε, μα μωρέ κουμπάρε!
Χοίρος! Και απο που κρατεί;
ΜΕΓΑΡΙΤΗΣ
…………………………… Από τα Μέγαρά ‘πα!
Δεν είναι χοίρος τούτονέ;
ΔΙΚΑΙΟΠΟΛΙΣ
……………………… Για χοίρος δεν μου δείχνει!
ΜΕΓΑΡΙΤΗΣ
Ε, μά ε, μά! Δεν μου πιστές; Δεν είναι λέει χοίρος!
Να βάλομε ένα στοίχημα! Αλάτσι με το θύμο!
Ετουτονέ, οι παλαιοί, χοίρο μπρε δεν το λεγαν;
ΔΙΚΑΙΟΠΟΛΙΣ
Αυτό ‘ν’ αθρώπου!
ΜΕΓΑΡΙΤΗΣ
……………….. Κι είντα θες; Για το θεό κουμπάρε!
Δικά μου ‘ναι! Τίνος θαρείς πως είναι; Κουμπαράκι,
θες να του κούσεις μια μουγρά.
ΔΙΚΑΙΟΠΟΛΙΣ
……………………………. Θέλω μαθώς!
ΜΕΓΑΡΙΤΗΣ
…………………………………………… Ε, άειντες!
Αειντες σκροφάκι φώνιαξε! Γιαειντα μωρέ σωπαίνεις;
Δεν θες μαθές; …
…………….. Ναι σου μωρή, -αδικο να σου λάχει!-
στο σπίτι μας, ως το θωρώ, θ’ αντιγιαγύρεις! Ναί σου!
ΚΟΡΗ
Χρρ, Χρρ! Χρρ Χρρ!
ΜΕΓΑΡΙΤΗΣ
…………………… Ειδες εδά; Χοίρος δεν είναι πούρι;
ΔΙΚΑΙΟΠΟΛΙΣ
Εδά ετσά μου φαίνεται, μ’ ανε ξεκοιλιδιάσει,
θα ξετελέψει ζάβαλες, σκρόφα!
ΜΕΓΑΡΙΤΗΣ
…………………………… Σαν την μανά τζη!
Σε πέντε χρόνια το πολύ!
ΔΙΚΑΙΟΠΟΛΙΣ
………………………. Καλά τα λες κουμπάρε,
μα δεν κάνει για λειτρουγιά!
ΜΕΓΑΡΙΤΗΣ
……………………… Και γιάειντα μπρε κουμπάρε;
ΔΙΚΑΙΟΠΟΛΙΣ
Δεν έχει ορά!
ΜΕΓΑΡΙΤΗΣ
…………. Μική ‘ναι μπρε! Μα σαν θα μεγαλώσει
θα ‘χει και θα ‘ν’ και κόκκινη, παχιά κι ωσάν τ’ αρίδι!
….
Μα αν την-ε θες για αναθρεφτή, ετούτηνέ σου κάνει!
Αυτή ‘ν’ καλή!
ΔΙΚΑΙΟΠΟΛΙΣ
……………. Το πράμα τζη είναι ωσάν και τσ’ άλλης!
ΜΕΓΑΡΙΤΗΣ
Ε, κι είντα θες; Ιδιού κυρού κι ίδιας μανάς κοπέλια!
Μα σαν παχύνει και μαλιά σαν βγάλει το κορμί τζη,
θα ‘ν’ και για λειτρουγιά καλή! Περίτου τσ’ Αφροδίτης!
ΔΙΚΑΙΟΠΟΛΙΣ
Δεν σφάζουνε, κουμπάρε μου, χοίρους στην Αφροδίτη!
ΜΕΓΑΡΙΤΗΣ
Χοίρους στην Αφροδίτη; Ε, μά! Ντ’ αυτή ‘ναι, μπρε κουμπάρε,
απου πλια απ’ ούλους τσι θεούς, θέλει θυσία χοίρους!
Κι ετούτωνέ των σκροφακιώ το κρέας κουμπαράκι,
θα ‘ναι χυλός! Μα να μπορείς να το σουβλίσεις ζάρι!
ΔΙΚΑΙΟΠΟΛΙΣ
Και σακασμένα τα ‘χεις μπρε;
ΜΕΓΑΡΙΤΗΣ
………………………….. ‘πο κύρη κι από μάνα!
ΔΙΚΑΙΟΠΟΛΙΣ
Κι είντα θα τρώνε ζάβαλες;
ΜΕΓΑΡΙΤΗΣ
…………………….. Οτι κι αν των-ε δώσεις!
Αρώτηξέ τα!
ΔΙΚΑΙΟΠΟΛΙΣ
………….. Μωρε σεις, σκροφάκια!
ΚΟΡΕΣ
…………………………………. Χρρ, χρρ, χρρ, χρρ!
ΔΙΚΑΙΟΠΟΛΙΣ
Ροβύθια, τρώτε;
ΚΟΡΕΣ
……………… Χρρ, χρρ, χρρ!
ΔΙΚΑΙΟΠΟΛΙΣ
…………………………….Και ξεραμένα σύκα;
ΚΟΡΕΣ
Χρρ χρρ!
ΔΙΚΑΙΟΠΟΛΙΣ
………. Κι ετούτα; Τρώτε τα;
ΚΟΡΕΣ
…………………………….. Χρρ, χρρ, χρρ χρρ!
ΔΙΚΑΙΟΠΟΛΙΣ
………………………………………………… Χαρώ τα!
Σάοικα των αρέσουνε τα σύκα και φωνιάζουν!
Για φέρετε επάε μωρέ δυο σύκα από το σπίτι!
Ξερά! ..
……Κοντό να φάνε μπρε; 
…………………………Ηράκλη μου και θέ μου!
Ειδέ ‘κειε πως τα χάφτουνται! ‘πο που κρατούνε ζάρε;
Από του Χάφτα το χωριό;
ΜΕΓΑΡΙΤΗΣ
………………………. Και δεν τα φάγαν ούλα!
Επήρα λω κι εγώ μερικά. Ε, ‘ν’ τα παέ!
ΔΙΚΑΙΟΠΟΛΙΣ
……………………………………… Κουμπάρε!
Τα έχνη σου μ’ αρέσουνε! Σα πόσο μου τα δείνεις;
ΜΕΓΑΡΙΤΗΣ
Για το ‘να θέλω μια πλεχτή σκόρδα και για ‘κειο τ’ άλλο
Ένα μιγόμι αλάτσι μπρε!
ΔΙΚΑΙΟΠΟΛΙΣ
……………………… Ε, να τα πάρω θέλει!
Ανήμενέ με μια στιγμής!
ΜΕΓΑΡΙΤΗΣ
……………………… Δόξα σκιας να ‘χεις θέ μου!
Αχι και να ‘ταν μπορετό την πούλησή ντως να ‘χε
κι η μάνα ντως, κι η μάνα μου, αν είχε τσι πουλήσω!
ΣΥΚΟΦΑΝΤΗΣ
Ποιος είσαι μπρε τουλόγου σου;!
ΜΕΓΑΡΙΤΗΣ
…………………………….. Από τα Μέγαρά ‘μαι!
Χοίρους πουλώ!
ΣΥΚΟΦΑΝΤΗΣ
………………Εδ’ ‘α ιδείς σκιας! Εγ’ ‘α σε καταγγείλω
κι εσένα και τσι χοίρους σου για οχτρούς τση πολιτείας!
ΜΕΓΑΡΙΤΗΣ
Ηγούη μου! Το αίτιο του κακοποδωμού μας
ξαναθωρώ!
ΣΥΚΟΦΑΝΤΗΣ
………… Στα Μέγαρα με κλάημα θα γιαγύρεις!
Αφεις το φάρδο κατα γης!
ΜΕΓΑΡΙΤΗΣ
………………………. Εφανερώσασί με!
Κουμπάρε Δικαιόπολη!
ΔΙΚΑΙΟΠΟΛΙΣ
……………………. Ποιος σε ξεφανερώνει;
Δραγάτες, για ποβγάλετε ‘πο πώδε τσι ρουφιάνους!
Κι εσύ μωρέ παράουρε, είντ’ ‘α ξεφανερώσεις;
Που ‘βρηκες φτύλι να ‘χεις φως, έτσα δουλειά να κάμεις;
ΣΥΚΟΦΑΝΤΗΣ
Ε, μά! Τσ’ οχτρούς του τόπου μου να μην ξεφανερώσω;
ΔΙΚΑΙΟΠΟΛΙΣ
Ε, κλαίγε σκιας κι άμε γιαμιάς, άλλους να καταγγείλεις!
ΜΕΓΑΡΙΤΗΣ
Μα ειντά ‘ναι τούτο το κακό, που ‘χετε στην Αθήνα;
ΔΙΚΑΙΟΠΟΛΙΣ
Ναί σου μωρε! Νταβράντησε! Ερχου ‘παέ, να πάρεις
τα σκόρδα και τ’ αλάτσι σου πλερωτικά στσι χοίρους.
Σάλευγε εδά κι ώρα καλή!
ΜΕΓΑΡΙΤΗΣ
……………………….. Ωρα καλή κουμπάρε,
δεν έχει μπλιο στον τόπο μας!
ΔΙΚΑΙΟΠΟΛΙΣ
………………………… Ε, κι είντα να σου κάμω;
Αν είν’ ο λόγος μου βαρύς, στην κεφαλή  μ’ ας πέσει!
ΜΕΓΑΡΙΤΗΣ
Σκροφάκια, πάει ο κύρης σας! Ξανοίξετε να τρώτε
ψωμί κι αλατσι, ανε βρεθεί κιανείς να σας-ε δώσει!
ΧΟΡΟΣ
Ω τρισαναθεμά τον, πως του ξετρέχει μπρε,
κι ότι σκεφτεί το κάνει με δίχως διγαβρε!
Στο παζάρ’ εδά θα κάτσει,
μύρια πλούτη να ποτάξει!
Κι αν μπει κιανείς ρουφιάνος να ρουφιανέψει επά,
αν είναι κι ο Κτησίας, θα φύγει να γλακά,
να π’ ‘α βρει κιανά λιατσάκι 
να π’ ‘α λιάσει το μπερντάχι!
Ποιος θα τον-ε παλαίξει εις το παζάριασμα;
Κι ο Πρέπης να του τύχει αλάργο θα γλακά.
Και τον κώλο ντου να στέσει,
τούτοσές δεν θα μπερδέσει
Κι ουδε θα τον’ αμπώξει ο Κλεωνύμης μπλιο.
Στολί-βιολί  θα-ν είναι κι ο πρώτος στο χωριό.
Κι ο Υπέρβολος θα πάψει,
δίκες λ’ω να του συντάσει
Μουδε θα του σιμώνει σαν βγει στην αγορά
ο βρωμος ο Κρατίνος, που σαν τον κερατά
έχει τα μαλιά κομμένα
κι απ’ το πάτο κουρεμένα.
Μουδε κι ο Αρτεμόνας που ζένει και βρωμεί,
που καταστένει ρίμες σαν να παραμιλεί
κι απου μοιάζει του κυρού ντου
και στην βρώμα του κορμιού ντου,
του κυρού ντου του Τραγάση
στσ’ αμπασκάλες έχει μοιάσει.
Κι ο Παύσωνας δεν θα ‘ρθει ο μπας χαλαφτανάς,
να μπει στην αγορά σου, να ιδεί πως την περνάς,
για να κάτσει πέρα πέρα,
να σε παίζει όλη μέρα.
Μουδε κι ο Λυσιστράτης από το Χολαργό
θα-ν έρθει στο παζάρι, άχι να σε χαρώ!
Που τον τόπο ν-του ντροπιάζει
κι απου την κακια δοξάζει.
Που παντα λυσασμένος γυρίζει και πεινά
κι απου στο ρίγος μέσα την ζήση ντου περνά
και λιγώνετ’ απ’ την πείνα
τριάντα μέρες κάθε μήνα.
ΒΟΙΩΤΟΣ
Ε, ‘ν’ με, απου φταξα κι εγώ! Ηράκλη μου και θέ μου!
Ω την παντέρμη κούραση! Ρόζους έχω βγαρμένους!
‘σμηνία! Κούμπησε μωρέ στο γύρο το φλισκούνι!
Μαντούραντζήδες των Θηβώ’, πιάσετε τσι μαντούρες!
Φυσάτε εδά! Φυσάτε λω σαν το σκυλώ τσι κώλους!
ΔΙΚΑΙΟΠΟΛΙΣ
Αναθεμά την για σφηγκιά, απου ‘ρθε στην αυλή μου!
Πουθ’ ήρθετε; Που ντογρουτζές κακός να σας-ε πιάσει!
Μπουμπούροι και ζωνόσβουροι, του Χαίρη τα τσιράκια,
στην πόρτα μου ευρήκετε να παίξετε θιαμπόλι;
ΒΟΙΩΤΟΣ
Σύντεκνε! Πόβγαλέ μου τσι κι ένα μιστό θα καμεις!
Απο την Θήβα μου κλουθούν και παίζουν τσι μαντούρες,
Και μου μαδήσαν τον αθό, απου ‘χε το φλισκούνι!
Κι απόκειας κοντοσίμωσε! Θες πράμα ν’ αγοράσεις
Πετούμενο σαν τούτανέ, τρεχούμενο σαν τ’ άλλα;
ΔΙΚΑΙΟΠΟΛΙΣ
Καλώς τον-ε το Βοιωτό, που τρώει τ’ αρτουλάκια!
Ειντά φερες;
ΒΟΙΩΤΟΣ
………….. Ειντά ‘φερα! Οτι πλια παινεμένο
βγάνει ο τόπος των Θηβώ! Ρίγανη και φλισκούνι!
Αφράτα! Φτυλολούλουδα! Παπίτσες! Περδικάλια!
Ε, ‘ν’ κι αφορδακολαίμηδες! Σκαλόρθες! Καρανούκους!
Τρυποπουλάκια!
ΔΙΚΑΙΟΠΟΛΙΣ
……………… Σύντεκνε, εσ’ άθρωπος δεν είσαι!
Εσύ ‘σαι μπρε σαν το βοριά που τα πουλιά γκρεμίζει!
ΒΟΙΩΤΟΣ
Πουλώ και φτύλια, και λαγούς ζουρίδες κι αλεπούδες,
κατσόχοιρους, αγριόκατους, και καλογεννουσάκια.
Κι απανωθιώς σε τούτανα, κι αχέλια απο την λίμνη!
ΔΙΚΑΙΟΠΟΛΙΣ
Σύντεκνε, λέω, σύντεκνε! Που κουβαλείς μετά σου,
τον πλια-ν ονοστημότερο μεζέ απ’ τσι μεζέδες!
Αν είν’ αλήθεια τα που λές, δείξε μου σκιας κιανένα,
να πέσω, ίσαμε την γής και να το προσκυνήσω.
ΒΟΙΩΤΟΣ
Η πρώτη κι η καλύτερη απ’ τσι πενήντα κόρες
τση Κωπαίδας, πρόβαλε! Βγε να χαρεί ο ξένος
ΔΙΚΑΙΟΠΟΛΙΣ
Ηρθες αγαπημένη μου, ήρθες τρισποθητή μου;
Ηρθες μωρή, που σ’ αγαπούν όσοι χορεύγουν πώδε,
ποπανωθιώς απ’ τα φαγιά τ’ άλλα; Ηρθες καλή μου;
Ηρθες του Μόρυχου σεβντά; Γλακάτε επά φαμέγιες;
Φερετε μπρε το φυσερό, φέρετε και την σχάρα!
Ξανοίξετε, μωρέ παιδιά, ένα παντέρμ’ αχέλι,
απου το πεθυμούσαμε πλια παρα πέντε χρόνους!
Που θα π’ ‘α βρω δυο κάρβουνα, να το καλοσκαμνήσω;
…
Πάρε το μέσα! Πάρε το! Ας μη γνωρίσω Χάρο,
α δεν σε πρωτοφάω σκιας γιαχνί με μπαστανάγλες!
ΒΟΙΩΤΟΣ
Κι είντα κοντό, θα βγάλω ‘γω διάφορ’ από τ’ αχέλι!
ΔΙΚΑΙΟΠΟΛΙΣ
Ετούτονέ; Αυτό ‘ν’ κι εμέ το πάχτο μου! Κιαμ’ είντας!
Είντα άλλο δείνεις και πουλείς, μου ‘πε απ’ όσα φέρνεις.
ΒΟΙΩΤΟΣ
Ούλα μαθώς!
ΔΙΚΑΙΟΠΟΛΙΣ
………….. Ε, άειντες σκιας! Πόσο τα δείνεις ούλα;
Λεφτά γυρε’ς, γή πράματα που ‘χομε στην Αθήνα;
ΒΟΙΩΤΟΣ
Καλιά ‘χω ‘γώ τα πράματα! Οτι ‘χετε ‘πα πώδε
και μας-ε λείπει σύντεκνε από την Βοιωτία
ΔΙΚΑΙΟΠΟΛΙΣ
Κι είντα θες σκιας, του Φάληρου σαρδέλες αυγομένες,
γή σταμνολάϊνα κοντό;
ΒΟΙΩΤΟΣ
…………………….. Ε, όϊ και σαρδέλες!
Οϊ και σταμνολάϊνα! Εχομε συντεκνάκι!
Είπα σ’, ότι δεν έχομε στον τόπο μας γυρεύγω
κι είν’ έπα-έ κουμουλιαστό!
ΔΙΚΑΙΟΠΟΛΙΣ
……………………….. Κατέχω σκιας το θέλεις!
Ενα ρουφιάνο! Πάρε τον. Μα να τον-ε τυλίξεις,
πλια κι απ’ τα σταμνολάϊνα, στσι μάζες, μη σου σπάσει!
ΒΟΙΩΤΟΣ
Μα τσι θεούς του τόπου μου, μέγα διαφορο θα ‘χα,
αν έπερνα σαν τούτονέ ένα κακό μαϊμούνι,
απου γυρίζει, το κακό να κάμει, όπου πάει!
ΔΙΚΑΙΟΠΟΛΙΣ
Ε, ‘ν’ τονε-έ! Ο Νίκαρχος πάει να ρουφιανέψει!
ΒΟΙΩΤΟΣ
Πολλά κοντός μου φαίνεται!
ΔΙΚΑΙΟΠΟΛΙΣ
…………………………. Ναι, μα κακοδακάνει!
ΝΙΚΑΡΧΟΣ
Ποιος έφερε για πούληση ετούτανέ τα μπράτη!
ΒΟΙΩΤΟΣ
Απο την Θηβα τα ‘φερα! Δικά μου ‘ναι κουμπάρε!
ΝΙΚΑΡΧΟΣ
Μα θα τα καταγγείλω σκιας, πως είν’ οχτροί στον τόπο!
ΒΟΙΩΤΟΣ
Ντα πως μαθώς σ’ εβλάψανε ετούτα τα πουλάκια,
να των-ε στέσεις πόλεμο και διγαβρέ κι αμάχη;
ΝΙΚΑΡΧΟΣ
Και μετ’ αυτά κι ελόγου σου θα καταγγείλω ζάρε!
ΒΟΙΩΤΟΣ
Ντα έιντα βλάβη σου ‘καμα;   
ΝΙΚΑΡΧΟΣ
……………………….. Εδ’ ‘α σου πω και γροίκα
για χάρη τούτωνέ μιλώ! Εβάλανέ σε πούρι,
οι οχτροί, να φέρεις έπα-έ φτύλια ωσάν και τούτο!
ΔΙΚΑΙΟΠΟΛΙΣ
Και για το φτύλι τούτονά θα τον-ε καταγγείλεις!
ΝΙΚΑΡΧΟΣ
Ναι! Μετα τούτονά μαθώς, φωθιά ηθελ’ ‘α βάλει
εις τα καρνάγια!
ΔΙΚΑΙΟΠΟΛΙΣ
………………. Ε, μά μωρέ! Μ’ αμοναχό ‘να φτύλι
θελ’ ‘α κεντήσουν να καούν του τόπου τα καρνάγια;
ΝΙΚΑΡΧΟΣ
Ως με θωρείς και σε θωρώ!
ΔΙΚΑΙΟΠΟΛΙΣ
………………………… Μα πέ μου μ’ είντα τρόπο;!
ΝΙΚΑΡΧΟΣ
Πε, πως ηρχούνταν έπαε γεις άντρας απ’ την Θήβα.
Και μιαν ημέρα, έπιανε βοριάς και τραμουντάνα.
Κι ετότεσάς, έβριχν’ αυτός κιαμιά καβρομαμούνα
και τση ‘δενε στον πόδα τζη ετούτονέ το φτύλι
και το ‘φτε και τη μόλαιρνε σε καραβο κιανένα,
απου ‘χουν τα καρνάγια μας. Φωθιά δεν θελ’ ‘α πιάσει;
Κι αν ήπιανε μαθώς φωθιά, δεν θελ’ ‘α σοκεντήσει
ούλος ο στόλος, να καεί; 
ΔΙΚΑΙΟΠΟΛΙΣ
……………………… Ανάθεμά σε βρώμο!
Ο στόλος μωρε θα καεί ‘πο μια καβρομαμούνα
κι από ‘να φτύλι; Ε να σκιας!
ΝΙΚΑΡΧΟΣ
………………………… Μαρτύρους σας-ε βάνω!
ΔΙΚΑΙΟΠΟΛΙΣ
Φράξε μωρέ, την μπούκα ντου! Φέρε μου επά τσι μάζες
να τον αναστοιβάξω σκιας ίδια σαν το λαϊνι!
Μην πέσει και ραϊσει μου. Μη μου χαραμιδιάσει!
ΧΟΡΟΣ
Καλά καλά το τύλιξε, καλέ μου,
του ξένου το πουσούνι, σταυραητέ μου!
Καλά να μην του πέσει και του σπάσει,
εδά που θα το πάρει και θα γκάψει!
ΔΙΚΑΙΟΠΟΛΙΣ
Ντα τούτονά ξανοίγω να του κάμω.
Κοντό καλά το δένω κι από πάνω;
Μάνα μου και κακά χτυπά, μανά μου!
Κοντό σπασμένο να ‘ναι ρήγισά μου;
Κοντό σπασμένο, χαραμιδιασμένο,
που το ‘χουν κι οι θεοί καταραμένο;
ΧΟΡΟΣ
Καλό ναι μπρε, καλό ναι, μονο ναί σου!
Πάρε το, να π’ ‘α κάνεις τσι δουλειές σου
Πάρε το, ρουφιανιές για να συρώνεις
και καταδίκες για ν’ ανεκατώνεις,
Πάρε το για φενέρι, να σου δείχνει, 
να βρίχνεις όποιο φταίχτη σου παντήχνει.
Πάρε το, για κουρούπι και φλασκάκι
να συγκερνάς κακά με το φαρμάκι!
…..
Μα ειντα λέτε ‘κεια κι είντα λογάται
πως θα το μπιστευτεί κιανείς; Γροικάτε;
Πως θα το μπιστευτεί κιανείς για χρήση,
απου κακογροικάται σα χτυπήσει!
ΔΙΚΑΙΟΠΟΛΙΣ
Μα είντα λες εκειά, καημέ καημένε!
Ποτές του δεν θα σπάσει αγαπημένε!
Αν το κρεμάσει πούρι απο τα ατζά ν-του,
δεν σπα, μονο θα κάμει την δουλειά ντου!
ΧΟΡΟΣ
Περίκαλα σου τρέξαν συντεκνάκι!
ΒΟΙΩΤΟΣ
Λες να θερίσω πλούτη σε λιγάκι;
ΧΟΡΟΣ
Θερίσε ξένε, θέρισε τον πλούτο!
Κι αν θες, θέρισε ζάβαλες κι ετούτο.
Και στέσε τον κουμούλα μ’ ούλους τσ’ άλλους,
κουμούλα στσι κακούς και στσι ρουφιάνους!
ΔΙΚΑΙΟΠΟΛΙΣ
Είδα κι εκακοντόπαθα να τον-ε ‘ποστοιβάξω.
Αναθεμά το για δουλειά! Σύντεκν’ από την Θήβα!
Πάρε το βούτσι τω’ βουτσώ’! Ελα να σου σηκώσω!
ΒΟΙΩΤΟΣ
‘σμηνία! Σάλευε ‘παέ! Για στέσε την κατίνα.
ΔΙΚΑΙΟΠΟΛΙΣ
Σέβου! Πως θα τον-ε λαλείς! Σέβου να μη σου σπάσει!
Δεν είναι και σοϊλίδικος, μα πάρε τον και τρέχε!
Κι αν-ε σου τρέξει διάφορο απ’ το πουσούνι ετούτο,
να καυχηθείς, πως έβγαλες λεφτά απ’ τσι ρουφιάνους!
ΘΕΡΑΠΩΝ ΛΑΜΑΧΟΥ
Ε, Δικαιοπολη!
ΔΙΚΑΙΟΠΟΛΙΣ
…………….. Η-γιέ! Μπλεξά την έχω πάθει!
Ποιος είναι πάλι; Είντα θες κι αδυνατοφωνιάζεις;
ΘΕΡΑΠΩΝ ΛΑΜΑΧΟΥ
Είντα να θέλω; Ο κύρης μου, ο Λάμαχος, με πέμπει
να μου πουλήσεις λέει πουλιά για μια δραχμή! Γροικάς μου;
Κι αχέλια κωπαϊτικα, για τρεις δραχμές! Ναι λέω!
Το πανηγύρι των ψυχών έχομε και τα θέλει!
ΔΙΚΑΙΟΠΟΛΙΣ
Ποιος ειν’ κειοσάς ο Λάμαχος που θέλει τοσ’ αχέλι!
ΘΕΡΑΠΩΝ ΛΑΜΑΧΟΥ
Ποιος είναι ποιός; Ο φοβερός! Ο αηλοντυμένος!
Απου κουνεί το φανταρό απάνω στην ασπίδα!
Απου ‘χει τρεις φοραδορές και σούνται στο σκουφί ντου,
για να του κάνουν ασκιανό!
ΔΙΚΑΙΟΠΟΛΙΣ
……………………. Ε, μά!! Ε, μα το Δια,
δεν θα του δώσω μια δροσά! Δεν πα να μου χαρίσει
και την ασπίδα που βαστά! Κι ας πα να σεί τσι φούντες.
να βρει κιανά παστόψαρο! Κι αν δε σε κόψει πούρι,
ψιλή κεδιά κι ίδια ‘δα-ε, έ, ‘ν’ τζι, τζι τζανταρμάδες!
…………….
Για να μαζώξω, μπακαλούμ κι εγώ τσι πουσουνιές μου
και να μπω μέσα, να σταθώ εις τα φτερά από κάτω
τση τσίχλας και του κοτσυφού!
Β’ ΠΑΡΑΒΑΣΗ
Είδετε άντρες, είδετε πως κόβγει ο έρμος νους του,
τ’ αντρούς ετούτου του σοφού, του πλια σταμέν’ απ’ ούλους,
απου ‘καμε μοναχική ειρήνη για δικού ντου;
Είδετε, είντα πουσουνιές έχει ξετελεμένες;
Κι εδά, θα πιάσει να πουλεί, να σοπλουτήσει ζάρι!
Κι άλλα στο σπίτι ζάβαλες, θα πιάσει να κρατήξει 
κι άλλα θα φάει το γιαμιάς, να τα φραθεί! Θωρείτε;
Ω τρισανάθεμά τον-ε, πόσα καλά του τρέχουν!
…………..
Στο σπίτι μέσα και στον οντά μου
τον έρμο πόλεμο δεν ξαναβάνω.
Δεν ξαναφήνω να θέσει πούρι,
στην μια μου πάντα να τραγουδήξει
κι ας είχε θέλει να πει τα βάλη 
του Αρμοδίου, του πρώτου στσ’ άντρες.
Δεν τον αειδάρει ο νους του ντίπις,
σαν πιει κρασάκι και βγει στο κέφι!
Καλά περνούσαμε μαθώς στο γλέντι,
μέχρι που ‘φάνει κι ανεκατώθει
Κι ότι κακά στέκαν στον κόσμο,
μας εκουβάλησε, να μας-ε βρούνε!
Θες ήσπα πώδε, θες, πέρα πέρα,
καυγάδες έστενε του πάσα ένα.
Θες, ανωκάτιζε την πολιτεία
θες διγαβρέδες έσπερνε στσ’ άντρες!
Κι εγώ, ο μαύρος, με το σιργούλιο
του λεγα “ Θέσε! Ε, ‘ν’ το ποτήρι
και πιε καμπόσο για την φιλιά μας!”
Μα κείνος έβανε την ίδια-ν ώρα
φωθιά στ’ αμπέλια, στα κληματα μου
Κι απώς, με ζόρε πολλα μεγάλο
έχυνε όσο ‘βριχνε απ’ τα κρασά μου!
…………
Ξανοίξετε: Φτερά ‘βγαλε κι εδά γλακά στο γλέντι
και καμαρώνει και γελά και περισσοκαυκάται!
Στην πόρτα ντου βανει ‘εδα-έ, του πλούτου ντου σημάδια!
Φτερά κρεμά! Μα είδετε; Ε, τον παντέρμο πλούσος! 
………
Ειρήνη, ορτάκισα λω τσ’ Αφροδίτης
και των χαρίτω’ των παινεμένω’,
ομορφο που ‘ναι το πρόσωπό σου
που χρόνια τό ‘χα σοξεχαημένο!
Ερωντα, πού ‘σαι να μ’ αγκαλιάσεις
τον απατό μου και την Ειρήνη,
ως είσαι πώδε ζωγραφισμένος
και με τα λούλουδα στεφανωμένος!
Ειντα θαρεύγεις, πως είμαι γέρος;
Ε, και σε πιάσω, γιαμιάς θα κάμω
τρία ρεμέδια, κατά που πρέπει:
Γι’ αρχή, σειράδες καινούργια αμπέλια
θα ξαναπιάσω λω, να φυτέψω.
Κι απώς, θα βάλω, γυρού γυρού ντως,
σειρά σειράδες τσι συκοπούλες
κι από κοντά ντως μια κρεβατίνα.
Κι απώς θα βάλω κι αργουλιδάκια,
αναγυρού γυρου στο μετοχάκι,
να βγάνουν λάδι. Κι όντε θα-ν είναι
νιο το φεγγάρι κι εγώ κι εκείνη
θα τ’ αλειβούμαστε κι αλοίμονό μας!
ΚΗΡΥΚΑΣ
Γροικα λαέ! Γροικάτε επά! Ως είναι το συνηθειο,
όντε θα παίξει η σάλπιγγα και ‘κούσετε το βρούχος,
θ’ αρχίξετε να πίνετε, για των νεκρών την χάρη!
Εφταξ’ η μέρα των ψυχών! Το μέγα παναγύρι!
Κι όποιος θα πρωτοπιεί μαθώς κι αδειάσει την χρειγιά ντου,
θα πάρει δώρο ένα ασκί στου Κτηφισού το μπόϊ!
ΔΙΚΑΙΟΠΟΛΙΣ
Εκούσετε ειντά ‘πενε γυναίκες και κοπέλια;
Μα είντα μωρε κάνετε; Εφώνιαξ’ ο τελάλης!
Ημπας και δεν εκούσετε; Στέσετε τα τσικάλια!
Μικές μερίδες τσι λαγούς! Εβράσετε το κρέας;
Εβάλετε τ’ αντικρυστά; Επλέξετε στεφάνια;
Φέρετ’ επά τον άρδαχτο και τσι παντέρμες τσίχλες,
να τσι σουβλίσω. Αειντεστε! Ναι σας μωρέ! Γλακάτε!
ΧΟΡΟΣ  
Ζηλεύγω σου κουμπάρε στην κρίση και στο νου.
Μα πλια πολύ ζηλεύγω ετούτου του γλεντιού!
ΔΙΚΑΙΟΠΟΛΙΣ
Ε, και που να ιδείς τσι τσίχλες,
απου ψήνουνται στσι σίγλες!
ΧΟΡΟΣ
Αχι μωρέ κουμπάρε, καλά ν-απου τα λές
ΔΙΚΑΙΟΠΟΛΙΣ
Σύμπαινε συ και ναί σου και μη γροικάς φωνές!
ΧΟΡΟΣ
Ξάνοι’ ‘κειε πιτήδιοσύνη!
Ξάνοι’ ‘κειε λεβεντοσύνη!
Μαγερεύγει να δειπνήσει,
την κοιλιά ντου να γεμίσει!
ΓΕΩΡΓΟΣ
Ωφου τον μαυροντάμπανο!
ΔΙΚΑΙΟΠΟΛΙΣ
………………………. Θε μου κι ειντά ‘ν’ ετούτος;
ΓΕΩΡΓΟΣ
Γεις κακομοίρης!
ΔΙΚΑΙΟΠΟΛΙΣ
………………. Σάλευγε! Σάλευγε στην οδό σου!
ΓΕΩΡΓΟΣ
Φίλε μ’ αγαπημένε μου, που χεις μοναχική σου
ετόσ’ Ειρήνη, δώσε μου, δώ μου κι εμέ μια-ν πάρτη
Δώ μου μια-ν πάρτη, να χαρείς, σκιας και για πέντε χρόνια!
ΔΙΚΑΙΟΠΟΛΙΣ
Ντα ειντά ‘παθες;
ΓΕΩΡΓΟΣ
………………. Ειντά ‘παθά! Εχάθηκα σου λέω!
Εχασα το ζευγάρι μου! Τα βούγια μου μου ‘κλέψαν!
ΔΙΚΑΙΟΠΟΛΙΣ
Ε, μα! Και ποιοι σ’ τα κλέψανε!
ΓΕΩΡΓΟΣ
………………………… Οι Βοιωτοί! Γροικάς το;
Απ’ την Φυλή!
ΔΙΚΑΙΟΠΟΛΙΣ
……………. Ε, μά μωρέ! Ω πεντακακομοίρη!
Κι ακόμη τ’ άσπρα σου φορείς;
ΓΕΩΡΓΟΣ
…………………………….. Ωφου σου λέω ώφου!
Τα βούγια! Το ζευγάρι μου! Που με ταϊζαν πούρι
με τσι βουτσές τως!
ΔΙΚΑΙΟΠΟΛΙΣ
…………………. Κι είντα θες εδά, μωρέ κουμπάρε;
ΓΕΩΡΓΟΣ
Ωφου κι αποστραβώθηκα, σαν έχασα τα βούγια!
Κουμπάρε, αν με σκέυγεσαι, κουμπάρ’, αν με λυπάσαι
βάλε στα μάθια μου μαθώς, μια σταξη απ’ την Ειρήνη!
ΔΙΚΑΙΟΠΟΛΙΣ
Ντα δεν ειμαι, κουμπάρε μου, γιατρός των αμαθιώ σου!
ΓΕΩΡΓΟΣ
Κουμπάρε, μια παράκληση σου κάνω: Αειδαρέ μου,
να βρω τα βούγια!
ΔΙΚΑΙΟΠΟΛΙΣ
……………….. Δεν μπορώ! Αμε να πα να κλάψεις
στου Πίταλου, που ‘ναι γιατρός των αμαθιώ, κουμπάρε!
ΓΕΩΡΓΟΣ
Για όνομης λω, του Θεού! Μια στάξη μόνο στάξε
με τούτηνέ την ράπη μπρε!
ΔΙΚΑΙΟΠΟΛΙΣ
………………………… Δεν στάσω μούδε στάξη!
Δε στάσω στάξη, στάσοντας! Σάλευγ’ αλλού να κλάψεις!
ΓΕΩΡΓΟΣ
Ωφου κι εξεζευγάρισα! Ωφου την τσιφτελιά μου!
ΧΟΡΟΣ
Πολλά μεγάλη γλύκα, φρασά καλά πολλή,
ηύρενε στην ειρήνη ετούτονέ τ’ αντρί.
Κι ως θωρώ αλλού δεν δείνει
από την χαρά ντ’ αυτήνη!
ΔΙΚΑΙΟΠΟΛΙΣ
Βάλε στα γαρδουμάκια και μέλι να ψηθούν.
Ξανοιγε τσι σουπιές μας πως θα τζιγαριστούν.
ΧΟΡΟΣ
Γροίκα ‘κειε φωνές και γέλια!
ΔΙΚΑΙΟΠΟΛΙΣ
Αειντες, ψήσετε τ’ αχέλια!
ΧΟΡΟΣ
Γιαειντα μωρέ μου ξώνεις ετόσα βάσανα
και θα σοκουζουλάνεις ούλη την γειτονιά!
Πάψε τσι φωνές που σέρνεις
και τ’ αυθιά μου ξεκουφαίνεις.
Πάψε κι οι μυρωδιές σου μου πέρνουν τα μυαλά!
Πάψε κι η γι-έρμη πείνα μου δέρνει την κοιλιά!
ΔΙΚΑΙΟΠΟΛΙΣ
Ναι σου μπρε τσιγάριζέ τα
και ροδοκοκκίνιζέ τα!
ΠΑΡΑΝΥΜΦΟΣ
Κουμπάρε Δικαιοπολη!
ΔΙΚΑΙΟΠΟΛΙΣ
…………………….. Ειντά ναι μπρε; Ποιος είναι;
ΠΑΡΑΝΥΜΦΟΣ
Ενας γαμπρός, καλός γαμπρός, ετούτανέ σου πέμπει
τα κρέτα, από το γάμο ντου!
ΔΙΚΑΙΟΠΟΛΙΣ
…………………………. Καλό κι ευλοημένο!
όποιος κι αν είχε το ‘καμε!
ΠΑΡΑΝΥΜΦΟΣ
……………………….. Για τούτανά τα κρέτα
θέλει κι εκείνος ζάβαλες, τούτο το κανατάκι
να του γεμίσεις, -είντα λες;- με μιάολιά Ειρήνη!
Να μη γλακά πρωί πρωί, στον πόλεμο να πάει,
μονο να κάτσει ως γαμπρός και να γαστρώνει τάξε!
ΔΙΚΑΙΟΠΟΛΙΣ
Πάρε τα κρέτα πάρε τα! Ε, ‘ν’ και το χρειασίδι!
Δεν δείνω απ’ την Ειρήνη μου, μούδε κι ανε μου δώσει
χιλιώ μυριώ δοσίματα!
…………………… Μα ποια ‘ναι μωρ’ ετούτη;
ΠΑΡΑΝΥΜΦΟΣ
Τση νύφης μια καλεστικιά! Πράμα σου μηνυτεύγει
η νύφη κι είναι μυστικό. Εσένα θέλει λέει.
ΔΙΚΑΙΟΠΟΛΙΣ
Πέ μου, κουμπάρα, είντα θες;
…………………………… Ξεμίστεψέ με θέ μου!
Ε, μά μωρέ! Ε, μά! Ε, μά! Αστείο φαίνεταί μου! 
Η νύφη λέει πεθυμά, στο σπίτι να κρατήξει
σκιας το ψωλάκι του γαμπρού! Σκιας την ψωλή ντου λέει!
Κοπέλι ε! Για φέρε μου κρασί απ’ το κοντράτο
απου ‘χω μέσα! Είντα θες; Ετούτης θα τση δώσω!
Γυναίκα ν-είναι ζάβαλες! Δεν φταίνε οι γυναίκες
για το κακούργο πόλεμο!
………………………. Σιμωσ’ επά κουμπάρα!
Βάστα το κανατάκι εκειέ! Σέβου να μη το χύσω!
Κατέχεις, είντα κάνομε με τούτονά, κουμπάρα;
Να πεις τση νύφης, σαν θα ιδεί και πάει στρατιωτης
το γαμπρουλάκι, τότεσάς να πασαλείψει πούρι,
το περδικάλι ντου. Γροικάς; Και δεν θα ξεκουνήσει!
…
Για πάρε μέσα το κρασί κι ακριβοστέρεψέ το
και φέρε τ’ άλλο, που ‘χομε να πίνομε. Γροικάς μου;
Ν’ αναγεμίσω τα σταμνιά, για τσι ψυχές να πιούμε!
ΧΟΡΟΣ
Ποιος ειν’ αυτός απού ‘ρχεται κι έχει τα έρμα φρύδια
αναχεντρώσει; Είντα λες; Κακό μαντάτο φέρνει;
ΑΓΓΕΛΙΟΦΟΡΟΣ Α’
Εσωριαστήκαν τα κακά κι οι μάχες κι οι Λαμάχοι!
ΛΑΜΑΧΟΣ
Ποιος είν’ αυτός, που μου χτυπά τα χαλκοστολισμένα
τα σπίθια μου;
ΑΓΓΕΛΙΟΦΟΡΟΣ Α’
……………. Οι στρατηγοί με πέψαν, να σου φέρω
τον όρντινο, να φύγεις λέ’ την σημερνήν ημέρα
και να λαλείς τσι λόχους σου, με ούλες σου τσι φούντες
να μπεις στο χιόνι, στα βουνά να πιάσεις μετερίζα
και να φυλάξεις τα στενά περάσματα του τόπου!
Εμάθαν, πως οι Βοιωτοί, την μέρα των ψυχών-ε
κι αύριο απου σάζομε τα φωτοκόλυβά μας,
θα-ν έρθουνε για πόλεμο!
ΛΑΜΑΧΟΣ
………………………. Αλλοί και τρισαλλοί μου!
Πολλοί ‘ναι πούρ’ οι στρατηγοί, μα λίγος είν’ ο νούς τως!
Δεν είναι τούτο αντρειά, να μη αδειάζω ντίπις
μούδε για να γιορτάσω μπρε!
ΔΙΚΑΙΟΠΟΛΙΣ
………………………….. Μανά μου λω μανά μου!
Στρατέ μου πολεμισταρά του λεβεντολαμάχου!
ΛΑΜΑΧΟΣ
Αλλοίμονός μου τ’ αμοιρου! ‘ποπανωθιώς με παίζεις;
ΔΙΚΑΙΟΠΟΛΙΣ
Σαν είντα λες; Με τούτονέ το φτερωμένο δράκο,
μπορ’ ‘α τα βάλεις;
ΛΑΜΑΧΟΣ
………………….. Αχι λω! Ειντά ‘τον το μαντάτο,
που μου ‘φερε ετούτοσές, τση χώρας ο τελάλης!
ΔΙΚΑΙΟΠΟΛΙΣ
Αχι, σου λώ! Ειντα κοντό, μαντάτο να μου φέρνει
ετούτος ο τελάλης;
ΑΓΓΕΛΙΟΦΟΡΟΣ Β’
…………………. Ε, Δικαιοπόλη λέω!
ΔΙΚΑΙΟΠΟΛΙΣ
Ειντά ναι;
ΑΓΓΕΛΙΟΦΟΡΟΣ Β’
……….. Είντα να ‘ναι ε; Ογλήγορις να τρέχεις
να πας, λεει, γερά γερά να φατε. Μονο βάστα
ένα ντορμπά και το καλό μπαρτάκι απου πίνεις!
Τρέχε μωρέ ογλήγορις! Κάλεση σου ‘χει κάμει
του Διονύσου ο παπάς! Και τόσην ώρα λέει
τον-ε ξαργείς απ’ το φαί! Ναί σου και περιμένει!
Ετοιμα ‘ν’ ούλα! Ηκουσες; Κλίνες, προσκεφαλάδια
τραπέζα, μύρα, στρωματα, στεφάνια, πιταράκια
φαγια, ψωμιά, σισαμωτά, γλυκά και στην μια πάντα,
ε, ‘ν’ τσι πουτάνες, στέκουνε. Κι αργά θα-ν έρθουν πούρι
και κάτιτις χορεύτρες λέ, τ’ Αρμόδιου αγαπημένες!
Σάλευγε λέω. Σάλευγε!
ΛΑΜΑΧΟΣ
……………………. Αχι τον κακομοίρη!
ΔΙΚΑΙΟΠΟΛΙΣ
Ναι σου! Μα συ ‘χει το θεριό σκέπη κι απαντοχή σου!
….
Κλείσε μωρέ, την πόρτα μου κι άειντεστε για το δείπνο!
ΛΑΜΑΧΟΣ
Κοπέλι, φέρε το ντορμπά απου ‘χω του πολέμου!
ΔΙΚΑΙΟΠΟΛΙΣ
Κοπέλι, φέρε μου παέ κι εμένα το κοφίνι
ΛΑΜΑΧΟΣ
Κοπέλι, φέρ’ αρήγανη αλάτσι και κρομύδια!
ΔΙΚΑΙΟΠΟΛΙΣ
Κοπέλι, φέρε το φαγκρί! Δεν θέλω ‘γω κρομύδια!
ΛΑΜΑΧΟΣ
Τύληξε στα συκόφυλα δυο χνάρια μπακαλιάρο!
ΔΙΚΑΙΟΠΟΛΙΣ
Βάλε καμπόσο συντριμά κι εκεια θα τον-ε ψήσω!
ΛΑΜΑΧΟΣ
Φέρε μου και τα δυο φτερά για το παντέρμο κράνος!
ΔΙΚΑΙΟΠΟΛΙΣ
Φέρε μου φάσσες, φέρε μου τσίχλες και κοτσυφάλια!
ΛΑΜΑΧΟΣ
Ω, το παντέρμο για πουλί, ένα φτερό που το ‘χει!
ΔΙΚΑΙΟΠΟΛΙΣ
Ω, το παντέρμο κόκκινο κριάς, απου ‘χει η φάσσα!
ΛΑΜΑΧΟΣ
Κουμπάρε! Πάψε, να χαρείς, τα όπλα μου να παίζεις!
ΔΙΚΑΙΟΠΟΛΙΣ
Κουμπάρε! Κάμε μια ετσέ! Τσι φάσες μην ξανοίγεις!
ΛΑΜΑΧΟΣ
Κοπέλι, φέρε μου παέ τσι τρεις καλές μου φούντες!
ΔΙΚΑΙΟΠΟΛΙΣ
Κοπέλι, φέρε του λαγού το κρέας στην πιατέλα!
ΛΑΜΑΧΟΣ
Ιιι! Εκοτσιπιδιάσανε οι φούντες μου! Μανά μου!
ΔΙΚΑΙΟΠΟΛΙΣ
Μμ! Μμ! Το σπηλινάντερο λέω, να πρωτοφάω!
ΛΑΜΑΧΟΣ
Κουμπάρε, κάμ’ άλλη δουλειά! Με ‘μένα μη μαλώνεις!
ΔΙΚΑΙΟΠΟΛΙΣ
Ε, όι δα πως σου μιλώ! Με το παιδί μαλώνω!
.. 
Να βάλομε ένα στοιχημα κι ο Λάμαχος κριτή’ μας;
Ποιο ‘ναι το πλια ονόστημο, οι τσίχλες γή τ’ αστάχια!
ΛΑΜΑΧΟΣ
Εμένα παίζεις!
ΔΙΚΑΙΟΠΟΛΙΣ
…………….. Ηκουσες; Καλιά ‘χει τ’ ασταχάκια!
ΛΑΜΑΧΟΣ
Κοπέλι, για ξεκρέμασε και δώ μου το κοντάρι!
ΔΙΚΑΙΟΠΟΛΙΣ
Κοπέλι, για ξεκρέμασε και φέρε μου τ’ απάκι!
ΛΑΜΑΧΟΣ
Κοπέλι, βαστα μου κει-δέ, να το ξεθηκαρώσω!
Βάστα καλά!
ΔΙΚΑΙΟΠΟΛΙΣ
………….. Βάστα κι εσύ! Τ’ απάκι να σουβλίσω!
ΛΑΜΑΧΟΣ
Κοπέλι, φέρε μου παέ, του σκουταριού τσι πιάστρες!
ΔΙΚΑΙΟΠΟΛΙΣ
Κοπέλι, φέρε μου κι εμέ το παξιμάδι λέω!
ΛΑΜΑΧΟΣ
Φέρε και την ασπίδα μου απου ‘χει την γοργόνα!
Την στρογγυλή! 
ΔΙΚΑΙΟΠΟΛΙΣ
……………….Γερά γερά φέρε κι εμέ, κοπέλι,
την στρογγυλή τυρόπιτα!
ΛΑΜΑΧΟΣ
………………………. Δεν έχει μερχαμέτι!
Γιαειντα μωρέ, με περγελάς ομπρός στσ’ αθρώπους;
ΔΙΚΑΙΟΠΟΛΙΣ
……………………………………………….. Ναί σου!
Δεν κάνει η τυρόπιτα για τσ’ άντρες, πως γλυκίζει;
ΛΑΜΑΧΟΣ
Για λάδωσέ την-ε καλά!
…………………….. Γιά-ε ‘να γεροντάκι
απου θα το δικάσουνε πως είν’ κιοτής μεγάλος!
Εις την ασπίδα το θωρώ!
ΔΙΚΑΙΟΠΟΛΙΣ
……………………… Εγώ θωρώ κουμπάρε!
.. Μέλων’ εσύ την πιτα μας κι αφησε την ασπίδα!
.. Εγώ θωρώ κουμπάρε μου, ένα άλλο γεροντάκι
απου ‘υχεται στο Λάμαχο, του φανταρού το τέκνο,
να βγάλει κλάηματα πολλά!
ΛΑΜΑΧΟΣ
………………………… Κοπέλι! Φέρε πώδε
την πλια καλή μ’ αρματωσά, απου ‘χω για την μάχη!
ΔΙΚΑΙΟΠΟΛΙΣ
Κοπέλι! Φέρε μου κι εμέ σκιας την αρματωσά μου,
απου χω για το πιόσιμο! Την πλια καλή κανάτα!
ΛΑΜΑΧΟΣ
Με τούτονε ομπρός στσ’ οχτρούς θα στέκω αρματωμένος!
ΔΙΚΑΙΟΠΟΛΙΣ
Με τούτονε θα αρματωθώ, να πα να πιω με τσ’ άλλους!
ΛΑΜΑΧΟΣ
Κοπέλι, δέσ’ το στρώμα μου απάνω στην ασπίδα
κι εγώ, θα πάρω τον ντορμπά στον πόλεμο να πάω!
ΔΙΚΑΙΟΠΟΛΙΣ
Κοπέλι, για διαρμίσου μου κι εμένα το καλάθι
με τα φαγιά κι εγώ θα μπω, να πάρω το ρασίδι
να πα’ να φάω!
ΛΑΜΑΧΟΣ
……………… Αειντες μπρε! Αειντες μωρέ κοπέλι!
Παρ την ασπίδα! Σάλευγε! Ω το παντέρμο κρύο!
Χιονίζει κι είν’ και πόλεμος!
ΔΙΚΑΙΟΠΟΛΙΣ
…………………………. Σηκωσ’ κι εσύ τα μπράτη!
Χιονίζει κι είναι κι εγλετζές!
ΧΟΡΟΣ
Αειντεστε σαλεύγετε,
πόλεμο διαλέγετε!
Πόλεμο, μ’ άλλης λοής, 
έχει ομπρός τ’ ο καθα εις
Ο γεις θα ‘ναι στην σκοπιά
με το χιόνι ανάραχα!
Μα ο άλλος θα γλεντά
στολισμένος λούλουδα!
Στο κλινάρι θα κυλιέται,
στο κρασί θα καταλυέται
και θα ‘χει μιαν κοπελιά
μέσα εις την αγκαλιά,
το πουλί ντου να μαχτίζει
να το βαροκαμπανίζει
Τ’ Αντιμάχου του Ψακή,
απου γράφει την γραφή,
του σαλιάρη του υγιού,
του μεγάλου ποιητού,
εύχομαι κακό μεγάλο,
να ‘χει πάντα ντου ρεγάλο
απ’ το Δία. Κι έφηκε με
νηστικό κι επείνασέ με,
σαν με ‘πόβγαλ’ από πα,
απ’ τα Λήναια παλιά
Φράγκο δεν μου ‘χε δοσμένο
κι έφηκέ με πεινασμένο
Ω, και να τ’ αξιωθώ,
γλήγορα να τον-ε ιδώ,
μια σουπιά τζιγαρισμένη,
απο την φωθιά βγαρμένη,
μια σουπιά σαν το καράβι,
που ‘χει πιάσει στο λιμάνι,
να ‘χει ομπρός του και να  θέλει,
να την φάει απ’ το σκουτέλι.
Κι ότι ώρα π’ ‘α τση ‘γγίξει,
σκύλα να του ξεπορίσει,
να την πάρει και χαθεί
κι αυτός να μην την φραθεί!
Τούτονά να πρωτοπάθει
κι ύστερα για να ‘σομάθει,
μια βραδυά, που θα γιαγέρνει
και στο σπίτι ντου θα πηαίνει,
ρίγος να τονε ταράσει,
θέρμη να τον-ε πατάσει,
να βρεθεί ‘γεις μεθυσμένος,
τση μεθιάς κουζουλαμένος,
να του σπάσει το καυκί ν-του
και την ούργια κεφαλή ν-του!
Κι αυτός, για να γδικιωθεί,
άλλη πέτρα να μη βρει,
για να του πετάξει σκιας,
παρά μια χεριά σκατά!
Απου τα ‘χανε χεσμένα
και στην στράτα καωμένα!
Και να λαθοσημαδέψει
κι ούλα τα σκατά να πέψει
του Κρατίνου, να χρηστεί
και να σκατοστολιστεί!
ΥΠΗΡΕΤΗΣ ΛΑΜΑΧΟΥ
Φαμέγιοι, που δουλεύγετε στου Λάμαχου το σπίτι!
Νερό! Νερό ζεστάνετε γιαμιάς σε ένα τσικάλι!
Βρέτε και την κεραλοιφή, ξάνετε και τσι γάζες!
Βράσετε και ξυνόχοντρο στο λόστρεμα για μπλάστρι!
Βρέτε πανιά για τσι πληγές! Ο τρισαντρειωμένος,
ο Λάμαχος εγλάκανε κι επάντηξε χαντάκι
κι ως έθεκ’ έναν καμπανό, να το καβαλικέψει,
έπεσε και του κάρφωξε ένούς κλιμάτου ξύλο
κι ελόστρεψε τον πόδα ντου. Κι ως έδωσε στο χώμα
ηύρηκε κι εκουτούλησε σ’ αγριφωτή πετρούκλα
κι έσπασε και την κεφαλή! Χαημός στο παλληκάρι!
Κι ως έπεσ’ ανεντράνισε απ’ την ασπίδα απάνω
το φανταρό κι εξύπνησε! Μα το φτερό τση σκάρας
πέτρα ‘βρε κι έσπασε κι αυτό! Το χρυσοπούπουλό ντου!
Κι ως είδε σ’ είντα καταδιά ευρέθηκε φωνιάζει:
“Στερνή φορά ‘ν’ που σε θωρώ τση Δόξας λαμπιράδα!
Χάνω το φως μου! Χάνομαι! Εχάθηκα και πάω!” 
Ετούτάνα ‘πε κι έπεσε στον αλωγό στην μέση
Μα εξανασηκώθηκε -νερό ‘χε πούρι μέσα- 
και κάνει ‘τσε κι είντα να ιδεί; Ληστές κι αποκωλώναν!
Κι έπιασε και τσι ζύγωξε με το βαρύ κοντάρι!
Μα, έ ‘ν’ τον-ε απού ‘ρχεται! Ανοίξετε την πόρτα!
ΛΑΜΑΧΟΣ
Ωφου, ‘νας πόνος! Μάνα μου! Ωφου, μανά, μανά μου!
Είντα λοής κακή ψακή, μου δείνει ο μαύρος πόνος!
Μάνα μου λέω, πως πονώ! Ο μαυροκακομοίρης!
Χάνομαι λέω, χάνομαι! Κοντάρι από τσ’ οχτρούς μας
με βρήκε και με λάβωσε! Μα πλια μεγάλο πόνο,
που θα με φάει αζωντανό, θα ‘κούσ’ αν τύχει πώδε,
ο βρωμο-Δικαιόπολις και με περιγελάσει,
για το κακό απου παθα!
ΔΙΚΑΙΟΠΟΛΙΣ
…………………….. Ωφου μανά μανά μου!
Ειντα βυζάκια ‘ν’ τούτανέ! Κληρά σαν τα κυδώνια!
Φιλείτε με μωρέ καλά! Φιλείτε κοπελιές μου!
Φιλείτε μ’ ανασκεπαστά και πιπιλορουφάτε!
Εγώ ‘μαι μωρε, που ‘διασα ‘λιοπρώτος την κανάτα
σαν ήπιαμε για τσι ψυχές!
ΛΑΜΑΧΟΣ
………………………… Αδικη μοίρα! Ωφου!
Ω πως με τσούζουνε μαθώς, οι σάφλες στσι πληγές μου!
ΔΙΚΑΙΟΠΟΛΙΣ
Καλώς τονε το Λάμαχο, το μπάς-ντελη εις τσ’ άντρες!
ΛΑΜΑΧΟΣ
Ωφου! Κι εκακοπόδοκα!
ΔΙΚΑΙΟΠΟΛΙΣ
………………………. Μη με φιλήσεις άλλο!
ΛΑΜΑΧΟΣ
Αχι κι εξεκουμπίστηκα!
ΔΙΚΑΙΟΠΟΛΙΣ
………………………. Μη με δακάνεις λέω!
ΛΑΜΑΧΟΣ
Αχι κι ακριβοπλέρωσα τον πόλεμο ο μαύρος!
ΔΙΚΑΙΟΠΟΛΙΣ
Ποιος είπε πως του πλέρωσε, όσα πιε-νε στο γλέντι;
ΛΑΜΑΧΟΣ
Πετε τραγούδι, πέτε μου τραγούδι του πολέμου!
ΔΙΚΑΙΟΠΟΛΙΣ
Μη σας-ε βάλει η μοίρα μου, τραγούδι να του πείτε
Δεν είναι ζεύκι σήμερα, όξω για τσι ψωλέ’ μας!
ΛΑΜΑΧΟΣ
Σιγά σιγά με πιάσετε, ίδια ν-απου τα σκέλια
Πιάσετε φίλοι, πιάσετε!
ΔΙΚΑΙΟΠΟΛΙΣ
………………….. Κι εσείς καλά βαστάτε
απο την μέση την ψωλή!
ΛΑΜΑΧΟΣ
…………………….. Ζάλη πολλή βαστά με
από το χτύπο τση πετράς, εχάθηκε το φώς μου!
ΔΙΚΑΙΟΠΟΛΙΣ
Αχι και μου σηκώθηκε και στέκει ολιόρθη πούρι!
Πού θα ‘βρω τόπο σκοτεινό να κάμω την δουλειά μου!
ΛΑΜΑΧΟΣ
Στου Πίταλου γλακάτε με, του πρώτου στσι ντοτόρους.
Στα χέρια ντου να γειάνω μπρε!
ΔΙΚΑΙΟΠΟΛΙΣ
…………………………….. Αμέτε με κι εμένα
εκειά που στέκουν οι κριτές κι ο γι-άρχο βασιλέας
να πάρω κειονά τα ασκί, απου χω κερδισμένο!
ΛΑΜΑΧΟΣ
Λόγχη μου κάρφωξε μωρέ, κι ηύρε τα κόκκαλά μου!
ΔΙΚΑΙΟΠΟΛΙΣ
Γιά-ε έδειασά τ’ ασκί.
Ε, δε νίκη αμοναχή!
Αειντες! Αειντεστε! Ομπρός!
Κλούθα μ’ ούλος ο χορός
ΧΟΡΟΣ
Αειντες, άειντεστε, καλέ!
Καλεση μας έκαμε. 
Εδε νίκη αμοναχή!
Ούλο το ‘δειασε τ’ ασκί!
ΔΙΚΑΙΟΠΟΛΙΣ
Καθαρό κρασί μαθώς,
ήπια ‘γω αμοναχός!
Κι ήπια το μοναναπνιάς.
Ε, δε νίκη που ‘χω σκιας!
ΧΟΡΟΣ
Ε, δε άντρας δυνατός,
απου πείνει αμοναχός
Άειντες άρχο! Σάλευγε!
Με τ’ ασκί σου λάλιε μπρε!
ΔΙΚΑΙΟΠΟΛΙΣ
Για κλουθάτε μ’ ούλοι ‘δα.
Ε, δε νίκη μπρε παιδιά!
ΧΟΡΟΣ
Για την χάρη σου κλουθώ,
να σου γλυκοτραγουδώ.
Ε, δε νίκη αμοναχή!
Μα ν’ αδειάσει τέθοι’ ασκί;! 
1 Παντερμος ή έρμος (επιθ): έρημος (μεταφ) πικραμένος κακορίζικος 
2 Ψακωμένος (επιθ) : δηλητηριασμένος 
3 Με ‘φάγαν οι καημοί (ιδιωμ) : με καταστρεψαν οι στεναχώριες
4 Ιδια ωσάν (ιδιωμ) : ακριβώς όπως
5 Για … για … (ιδιωμ) : ή… ή …
6 Φρασά η (ουσ): ευχαρίστηση, ευφροσύνη
7 Αναξερνώ (ρημ) : κάνω εμμετό
8 Πετυχιά η (ουσ): επιτυχία
9 Απανωθιώς στην κεφαλή μου (ιδιωμ) πάνω από το κεφάλη μου (μετ) σε ιδιαίτερη εκτίμηση
10 Αλογατάρης ο (ουσ): ιππέας
11 Πρεπίζω (ρημ) : ταιριάζω (μετ) δίνω αξία
12 Απάνω (επιρ) : πάνω, (μετ) την ίδια στιγμή ταυτόχρονα 
13 Χάσκω (ρημ) : έχω ανοικτό το στόμα
14 Ανημένω (ρημ) : περιμένω
15 Πράμα (επιρ) : κάτι και τίποτα
16 Γροικώ (ρημ) : ακούω
17 Τελάλης ο (ουσ): κήρυκας
18 Κοπια (προστ) : Ελα
19 Τσιφτελιά η (ουσ) : ευτέλεια
20 Ανακαμπανίζω (ρημ) : ταλαντώνομαι 
21 Ντα (συνδ) : (ιδιωμ) από την άλλη, επιπλέον, και το άλλο
22 Ακούω (ρημ) : (μεταφ) νιώθω
23 Σαν (επιρ) : όταν
24 Απής (επιρ) : μετά
25 Ντογρουτζές/τζάς ο (ουσ): αποπληξία
26 Αποθαμός ο (ουσ) : θάνατος
27 Ξεπορίζω (ρημ) : βγαίνω έξω
28 Λαζαίος ο (ουσ): ξενικός μονότονος σκοπός στην κρήτη
