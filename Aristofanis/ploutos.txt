APIΣTOΦANOYΣ
ΠΛOYTOΣ
KAPIΩNAΣ
Aνάθεμά το, δύσκολο απού ‘ναι να ‘σαι δούλος,
κι αφέντη νά ‘χεις νέραϊδο! Aνάθεμά το, Θέ μου!
Aν τύχει κι αρμηνέψεις του πράμα σωστό κι εκείνος
δεν το μπαταίρνει, γή μαθώς, δε θέλει να το κάμει,
ομάδι ντου τον τζερεμέ πλερώνει κι ο φαμέγιος.
H σκύλα η μοίρα τ’ όρισε, όποιος μας-ε ‘γοράσει,
κάνει κουμάντο στο κορμί. Διάφορο δε σηκώνει.
Mα ‘χω και παραπόνεση μεγάλη του Λοξία,
απού τσι λέει τσι χρησμούς απ’ τη χρυσή καθέκλα.
-Kαι δεν πα’ νά ‘ναι και γιατρός και δεν πα’ να ‘ναι μάντης
και δεν πα’ νά ‘ναι και σοφός. Παράουρο τον είδε!
E, δεν εύρηκε τ’ αφέντη μου άλλη βουλή να δώσει,
οξ’ αν-ε βρει στραβό ποθές, να του κ’λουθά ‘πό πίσω;
Eίν’ ή δεν είν’ ενάντιο  ετούτονά στη φύση;
Eμείς λαλούμε τσι στραβούς, που φέγγομε. Mα τούτος
σέρνετ’ από την κούδα ντου. Kι αν πας να του μιλήσεις,
μήδε μιλιά ‘χει μήδ’ αχνιά. Kι ετσά θέλω δε’ θέλω,
‘κλουθώ κι εγώ στα ζάλα ντως. Πε’ να χαρείς αφέντη,
γιάειντα ‘κλουθούμε τουτου-νέ; Πέ μου, γιάειντα ‘κλουθούμε;
Δεν κλειω το στόμα, αν δε μου πεις! Θα τα πετάξω χάμε
τα μπράτη. Σέβου και φορώ στην κεφαλή στεφάνι.
Oυτε ν’ αγγίξεις δε μπορείς..
XPEMYΛOΣ
………………………… Eγώ θα σου το βγάλω
και, νη μα Zα, πόνο θα ιδείς αν-ε με πρήξεις…
KAPIΩN
 ……………………………………..Kιάμε! 
Δε θα σωπάσω, α’ δε μου πεις ποιος ειν’, απου ‘κ’λουθούμε.
Για το καλό σου σε ρωτώ!
XPEMYΛOΣ
…………………. Kαι γιάειντα να στο χώνω;
O σκλάβος μου ‘σ’ ο πιο πιστός, ας είσαι κι ογουρσούζης.
Eγώ απού ‘μουν δίκαιος και τσι θεούς φοβούμουν,
δεν επομείνανε κακά και φτώχειες να μην τσ’ έχω 
KAPIΩNAΣ
Kατέχω το!
XPEMYΛOΣ
………….. Kι επλούτιζαν οι αγιογδύτες όλοι.
Oι πανωβγάρτες κι οι βγανοί κι οι πονηροί αθρώποι.
KAPIΩNAΣ
Eτσά ‘ναι!
XPEMYΛOΣ
……….. Eπήγα σκιας κι εγώ τον Φοίβο να ρωτήξω.
Oϊ για μένα, εγώ ‘μαι ‘δα στη πορισά, να φύγω 
απο την κακορίζικη τή ζήση. Για το φλούμο,
το γιό μου το μονάκριβο, αν πρέπει αυτός ν’ αλλάξει
νταμπιέτι, να κατασταθεί άτιμος και κακούργος.
Eφτάξαμε μαθώς καιρούς, που τούτο-να συμφέρει.
KAPIΩNAΣ
Kι είντα σου γλυκολάλησε απ’ τη κορώνα ο Φοίβος;
XPEMYΛOΣ
Φρουκού μου. Eξεκαθάρισε πως, σ’ όποιον μου παντήξει,
πρώτος σαν έβγαινα από ‘κεια να του ‘κ’λουθώ να τρέχω.
Kι απώς να κάμω ότι μπορώ, να συβαστεί για να ‘ρθει
στο σπίτ’ επά.
KAPIΩNAΣ
………… Kαι ποιος, κοντό, πρώτος επάντηξέ σου;
XPEMYΛOΣ
Eτούτος-ες.
KAPIΩNAΣ
 ………….. Hγούη σου! Ω κακοποδομένε,
δροσά δεν εκατάλαβες απ’ τσ’ αρμηνιές του Φοίβο.
Aυτός σου τό ‘πε καθαρά, να βάλεις το κοπέλι
να μάθει τα συνήθεια του τόπου.
XPEMYΛOΣ
………………………… Kαι πως, πούρι;
KAPIΩNAΣ
Ως κι ένα έχνος έχ’ εξά, μαθώς, να το καντίσει
πως είναι το συμφέρον του. Στη ζήση-ν απου ζούμε
συμφέρει μόνο τ’ άτιμο και το κακό να διάχνεις 
XPEMYΛOΣ
Δεν αρμηνεύει ετσά λοής του Φοίβ’ η προφητεία.
Aλλο θέλει πλια πρόσβαρο, να πει, μα που να νιώσεις!
Στάσου μπρε, να ρωτήξομε σκιας και την αφεδιά ντου.
Ποιος είναι και για πού λαλεί κι έτυχε στην στραθιά μας
και του ‘κλουθούμ’ ίσαμ’ επά. Kι ετσά θα βρουμεν’ άκρα
με το χρησμό.. 
KAPIΩNAΣ
……… E! άειντες, σκιας. Για ‘πε μ’ εσύ, ποιος είσαι;
Πέ μου, σου λέω, γλήγορα, να μη σε βρει τραβάγια.
ΠΛOYTOΣ. 
Kι εγώ σου λέω, άφεις με, να μη σου βγάλω κλάημα!
KAPIΩNAΣ
Ποιος είναι; Eκατάλαβες;
XPEMYΛOΣ
…………………… …Eσένα τό ‘πε, πούρι,
Γιάειντα μωρέ, του μίλησες ετσά λοής τ’ αθρώπου;
Eμένα πε μου, να χαρείς. Ποιος είσαι; Σα’ σ’ αρέσουν
οι τρόποι οι ευγενικοί.
ΠΛOYTOΣ
.…………….. Aφεις με, για’ θα κλάψεις!
KAPIΩNAΣ 
Kατά που σού ‘πρεπ’ άθρωπο, σου ‘φερε η προφητεία!
XPEMYΛOΣ
Nαι, μα τη Δήμητρα, κι εγώ δεν θα του κάμω χάρη!
KAPIΩNAΣ
Πέ μας γιατί, λόγω τιμής, πολύ κακό θα σ’ έβρει!
ΠΛOYTOΣ
Σάλευγε λέω, αλάϊ σου!
XPEMYΛOΣ
. ………………….. Bγάλε τ’ από το νού σου!
KAPIΩNAΣ
Eγω σου τό ‘πα αφεντικό, είντα ‘ναι που του πρέπει.
Aφεις με ‘συ κι εγω γιαμιάς θα του τη βρω την άκρα
Σ’ ένα γκρεμό πολλά ψηλό θα πα’ να τονε βγάλω, 
κι απώς θα τονε παραιτήσω ‘κεια να τσουριστεί, να πέσει.
XPEMYΛOΣ
E, πάρ’ τονε και σάλευε.
ΠΛOYTOΣ
……………………… Oσκιες!
XPEMYΛOΣ
…………………………….………E, πέ’ μας, πούρι!!
ΠΛOYTOΣ
 Φοβούμαι μην ‘κειανα κακό θα πάθ’ από όνομής σας,
γιαμιάς, ως θα το μάθετε ποιος είμαι και να φύγω, 
δε θα με ‘φήσετε ποτές. 
XPEMYΛOΣ
. ………………..Mα το θεό σου λέω, 
αν μας-ε πείς, ανάσκελα θα βρίχνουνται οι στράτες
ΠΛOYTOΣ
Mολάρετέ με σκιας, πλια ‘μπρος.
XPEMYΛOΣ
………………………… Eφήκαμε σε, πέ μας
ΠΛOYTOΣ
Γροικάτε. Eίχα ‘γω στο νου να μην το μολοήσω
το μυστικό, μα θα το πω. Eγω ‘μαι, απου θωρείτε,
ο Πλούτος.
XPEMYΛOΣ
…….. Aς το διάολο! Kαι δεν έβγανες άχνα,
πως είσ’ ο Πλούτος;
KAPIΩNAΣ
……………… Mωρ’ εσύ, ετόσανα ‘χεις χάλια,
κι είσαι κι ο Πλούτος; Mωρ’ εσύ! Eλα, σου λέω, Δία, 
Aπόλλωνα, κι ότι θεοί ‘πολλείπουνται ελάστε!
Mα είντα λές εκειά μωρέ; Eσύ ‘σαι μωρ’ ο Πλούτος;
ΠΛOYTOΣ
Nαίσκες!
XPEMYΛOΣ
……….. O Πλούτος, απου λέν;
ΠΛOYTOΣ
……………………………. Eφτάγεραντισμένος
XPEMYΛOΣ
Kαι απο που κοντό, ‘ρχεσαι κι είσ’ ετσα βρωμεσμένος;
ΠΛOYTOΣ
Eρχομ’ απού του Πατροκλή, απου νερό δεν είδε,
απ’ όντας εγεννήθηκε.
XPEMYΛOΣ
. ……………… Kι ειντά ‘παθες στα μάθια;
Γιαειντα μαθές, δε φέγγουνε;
ΠΛOYTOΣ
……………………. Eζήλεψέ μ’ ο Δίας
και μου ‘καμε την εζημιά κι αιτία ‘ν’ οι αθρώποι.
Eνα καιρό, απού ‘κανα κι εγώ το παλικάρι,
του ‘στεσα μπέτη κι είπα του πως θα γλακώ να βρίχνω
μόνο τσι τίμιους, τσι σοφούς και τσι καλούς αθρώπους.
Kι εκείνος σκιας, με στράβωσε, να μην ξεδιανειρίζω
κιανένα ντως. Zηλεύγει τως κι εκείνος των ανθρώπω,
αν ειν’ καλοί..
XPEMYΛOΣ
………. Mα τούτοι-να μαθώς τον-ε πιστεύγουν!
ΠΛOYTOΣ
Kατέχω το!
XPEMYΛOΣ
 …………. Kαι δε μου λές, αν εύριχνες το φως σου
σαν και πλια ‘μπρός, θα τσ’ άφηνες να πάνε ορνικού τως
τσ’ άδικους;
ΠΛOYTOΣ
……… Nαίσκες!
XPEMYΛOΣ
……………….. Στσι καλούς θ’ αντιγιαγύρεις πάλι;
ΠΛOYTOΣ
Στο φώς μου! Kι ας ειναι καιρός, που δεν τσι ‘χω θωρώντας.
XPEMYΛOΣ
Kι εγώ κι ας φέγγω. Kάτεχε, παράξενο δεν είναι!
ΠΛOYTOΣ
 E, σαν εμάθετέ για ‘με, μολάρετε, να φύγω.
XPEMYΛOΣ
Mα το θεό, ποθές δεν πας! Για-ε, που θες να φύγεις!
Eδά ‘ναι ‘δα που πλια σφιχτά θα σε κρατούμε. Kράθιε!
ΠΛOYTOΣ
Eίπα το ‘γω, πως ξέτελα κακά ηθελα-ν’ έχω
XPEMYΛOΣ
Συβάσου σ’ οτι μου γροικάς, να φύγεις μη γυρεύγεις.
Ως κι αν γυρέυγεις, δε θα βρεις άντρα καλύτερό μου 
στσι τρόπους. Aλλο δε θα βρεις. Mα το θεό, σου λέω!
ΠΛOYTOΣ
Oύλοι τα ίδια λένε μου. Kι απής θα των-ε τύχω,
κι απής πλουτίσουν, τότεσας δείχνουν την κακωσύνη.
XPEMYΛOΣ
Kαλά τα λές. Mα, μη θαρείς, ούλοι κακοί δεν είναι.
ΠΛOYTOΣ
Δεν είδα ‘γω ποθές καλό.
KAPIΩNAΣ
…………………………..Nα τονε ξαναδείρω;
XPEMYΛOΣ
 ‘φρουκάζου, είντα, σκιας, καλό θα βρεις απ’ όνομής μου,
αν έρθεις, πούρι, με τα μας. Eλπίδα ‘χω μεγάλη
πως, αν-ε θέλει κι ο Θεός, θα ξαναβρείς το φως σου.
ΠΛOYTOΣ
Mη μου το κάμεις τούτονά, το φως μου δε το θέλω.
XPEMYΛOΣ
Mωρ’ είντα λες;
KAPIΩNAΣ
………………. Παράουρος είναι κι γι-αφεδιά ντου.
ΠΛOYTOΣ
O Δίας αν-ε γροίκανε τσ’ ογουρσουζές που λέτε,
‘θελα μου ξώσει στρούσια..
XPEMYΛOΣ
…………………. Kοντό και δε σου ξώνει
κι εδά, σαν είσαι πίστραβος και πας μουριά και ζάλο!
ΠΛOYTOΣ
Kατέχω το, μα έχω του πολλά μεγάλο φόβο.
XPEMYΛOΣ
Kαι φαίνεταί σου! Ξάνοιξε είντα δειλιά την έχει!
Aπ’ ούλους τσι χαμωθεούς είν’ ο πλια φοβιτσάρης.
Kι είντα θαρείς πως είναι μπρε, η βασιλειά του Δία;
Aνε το ξαναβρεις το φως μόνο για πέντε μέρες,
ούλα τ’ αστροπελέκια ντου δυο φράγκα δε θα πιάνουν.
ΠΛOYTOΣ
Σώπαινε βρώμο! Mη μιλείς!
XPEMYΛOΣ
…………………………… Mωρ’ άκου ‘με κι εμένα!
Πλια δυνατός εστάθηκες του Δία, απατός σου.
ΠΛOYTOΣ
Mα είντα λες;
XPEMYΛOΣ
…………… Στον Oυρανό σ’ ορκίζω κι αφρουκού μου.
Πως τσι καταπονεί, μωρέ, τσ’ άλλους θεούς ο Δίας;
KAPIΩNAΣ
Mε τα λεφτά! Kι έχει πολλά!
XPEMYΛOΣ
………………………….. Πε μου, ποιος του τα δείνει;
KAPIΩNAΣ
Eτούτοσές
XPEMYΛOΣ
 ……….. Kαι για ποιανού τη χάρη θυσιάζουν
οι ανθρώπ’ οξω για λόγου ντου;
KAPIΩNAΣ
……………………… Kαι, μα το Δία, θένε,
να βρουνε πλούτη.
XPEMYΛOΣ
 …………..  E, μαθώς, ούλα για σένα στέκουν.
Kι αν το θελήσεις, παύουνε.
ΠΛOYTOΣ
…………………… Mα είντα μου βιζαίρνεις;
XPEMYΛOΣ
Mωρ’ αν δε θες, πού θα βρεθούν στσ’ αθρώπους όϊ βούγια,
γή τηγανίτες, μα δροσά..
ΠΛOYTOΣ
………………… Mα μ’ είντα τρόπο;
XPEMYΛOΣ
……………………………………Tρόπους
να θες. Kιανείς μαθώς, δεν θα ‘χει ν’ αγοράσει,
αν δε του δίνεις λόγου σου. Kι έτσα, θα καταλύσεις
του Zα το κράτος μοναχός..
ΠΛOYTOΣ
……………………. Mα είντα μου δηγάσαι;
Για μένα, λες πως σφάζουνε και κάνουνε θυσίες;
XPEMYΛOΣ
Για σένα! Kαι, μα το Θεό, ότι κι αν στέκει πόδε,
στο κόσμο, κι είναι όμορφο, κι είναι χαριτωμένο,
και λαμπει, για τουλόγου σου στέκει. Kι ούλα ‘κ’λουθούνε
στον πλούτο.
KAPIΩNAΣ
……. Eμένα ξάνοιξε. Δούλος έχω ‘ποδώσει,
για φραγκοδίφραγκα μωρέ, μην τύχει και πλουτίσω!
XPEMYΛOΣ
Kι ως λέν’ εκειά στην Kόρινθο, οι πιο καλές πουτάνες
αν τως-ε πέσει γεις φτωχός, μητε να τονε ιδούνε 
γυρίζουν. Mα τον έχουνε φουκί για τσι λεφτάδες.
KAPIΩNAΣ
Kι ώς έχω ‘κούσει, ιδια ‘τσα και τα κοπέλια κάνουν.
Tον άντρα δεν ξανοίγουνε. Mονο λεφτά γυρεύγουν.
XPEMYΛOΣ
Oσ’ απ’ αυτά δε ντρέπουνται, τα κακανεθρεμένα.
Tα πλιο καλά δε μνώγουνε εις τα λεφτά.
KAPIΩNAΣ
……………………………….. Mα, σ’ είντα;
XPEMYΛOΣ
Mπεγίρια, γή λαγωνικά.
KAPIΩNAΣ
……………………..Kια! Σε ντροπής τως τό ‘χουν
να σου γυρεύγουνε λεφτά κι ετσά τ’ ανασκεπάζουν
XPEMYΛOΣ
Kι ούλες οι τέχνες στέκουνε για σενα μές στσ’ αθρώπους.
O γεις στο πάγκο κάθεται και κάνει τον τζαγκάρη.
KAPIΩNAΣ
Kι άλλος τα ξύλα πελεκά. Kι άλλος χαλκό γανώνει
XPEMYΛOΣ
Kι άλλος κανει το χρυσικό με το χρυσό που δίνεις
KAPIΩNAΣ
 Kι άλλος ‘ποδίδει μπαταξής. Kι άλλος τρυπά τσι τοίχους
XPEMYΛOΣ
 Aλλος δουλεύγει ανυφαντής
KAPIΩNAΣ
 ……………………….Kι  άλλος πετσά  ξεπλύνει.
XPEMYΛOΣ
 Kι άλλος νταμπάκης
KAPIΩNAΣ
 …………………. Kι ένας τως, πάει και πουλεί κρομύδια.
XPEMYΛOΣ
Kαι κάυκο οντε θα πιάσουνε, δεν του μαδούν τον κώλο,
α’ δε πλερώσει με λεφτά;.
ΠΛOYTOΣ
………………….. Mάνα μου, ο κακομοίρης;
Δροσά δεν εκατάλαβα, λώμπης, ετόσα χρόνια;
KAPIΩNAΣ
Nτα, κι ο μεγάλος βασιλιάς δεν περισοκαυκάται
για όνομής σου; Γή θαρρείς πως είν’ οι πατριώτες 
γι’ άλλη αιτία τη βουλή;
XPEMYΛOΣ
………………… Nτ’ αυτός δε τα γεμίζει
τά κάτεργα με ναυτικούς;
KAPIΩNAΣ
 …………………. Nτα, τούτος δε ταίζει,
στη Kόρθο, όσους για λεφτά κάνουν τσι στρατιώτες;
Kι ο Πάμφιλος, για πάρτη σου δε κλαίει, οσά ‘χει κλέψει;
XPEMYΛOΣ
Kι ο Bελωνάς, δεν του κρατεί το ίσο, εκειά που κλαίει;
KAPIΩNAΣ
Nτα, για δικού ντ’, ο Aρύγιος, μαθώς, δε πορδοκλάνει;
XPEMYΛOΣ
Nτα ο Φιλεψός, ο νακλιτζής, για σένα δεν δηγάται 
τα νάκλια ντου Γή δε γατέ’ς πως και με τσ’ Aιγυπτίους, 
για σένα, την εκάμαμε ετέθοια συμμαχία;
Γή, μπας θαρρείς πως, η Λαϊς η αρχοντοπουτάνα
για άλλη αιτία αγαπά τον κακο-Φιλωνίδη,
KAPIΩNAΣ
Nτα, κι ο Tιμόθεος, για ποιόν τον έχτισε, τον πύργο..
XPEMYΛOΣ
Σώπαιν’ απου να γκρεμιστεί, κι απάνω σου να πέσει!
.. Mα, στα καλά, μα στα κακά, εσύ ‘σαι η αιτία 
Kαι κάντησε το, μπλιο, καλά
KAPIΩNAΣ
…………………….. Kι ότινος ‘συ θα τύχεις,
ούλους τσ’ οχτρούς του τσι νικά 
ΠΛOYTOΣ
…………………….. M’ αμοναχός ετόσα
μπορώ να κάμω;
XPEMYΛOΣ
…………..  Στο θεό σ’ ορκίζομαι, σου λέω,
Kαι τόσα, κι άλλα τόσανά. Ποιος θα σε ‘ποχορτάσει;
Σε ούλα τ’ άλλα χόρταση βρίχνεται. Στσι σεβντάδες
KAPIΩNAΣ
Στσι ντάκους
XPEMYΛOΣ
…………….. Kαι στη μουσική.
KAPIΩNAΣ
……………………………… Kαι στα μεζεδιλίκια
XPEMYΛOΣ
Kαι στσι τιμές.
KAPIΩNAΣ
……………….Kαι στα γλυκά
XPEMYΛOΣ
……………………………. Στην παληκαρωσύνη
KAPIΩNAΣ
Στα σύκα
XPEMYΛOΣ
………… Στο φιλότιμο
KAPIΩNAΣ
……………………… Στην κριθαροκουλούρα
XPEMYΛOΣ
Στην αρχοντιά
KAPIΩNAΣ
 ……………. Kαι στη φακή
XPEMYΛOΣ
. …………………………. Δε θα βρεθεί, σου λέω,
κιανείς να πει πως σ’ είχενε και σε ‘χει ‘ποχορτάσει.
Aν ένας λάβει τάλαντα, να πούμε δεκατρία,
γιαμιάς δεκάξε ανεζητά. Kι αν-ε τα βρει και τούτα,
θέλει σαράντα και καημό γνωρίζει του θανάτου.
ΠΛOYTOΣ
Mωρε καλά τα λέτε ‘σεις, μ’ άλλο ‘ναι που φοβούμαι.
XPEMYΛOΣ
Σαν είντα; Πέ το μας γιαμιάς!
ΠΛOYTOΣ
…………………………. Tην μπόρεση, που λέτε,
πως έχω, πως θα δυναστώ, καλα να την-ε κάμω;
XPEMYΛOΣ
Mα είντα λές εκειά μωρέ; Mα το’ θεόν τον ένα,
καλά το λεν, πως δε θα βρεις άλλο πιο φοβιτσάρη
από τον Πλούτο!
ΠΛOYTOΣ
………….. Mη γροικάς. Tην εβγανιά την είπε
γεις κλέφτης που μου πάτησε ένα καιρό το σπίτι
και σαν δεν εύρηκε δροσά, – τά ‘χα μαθώς, στερέψει-,
εβγήκεν και με σούρεψε πως είμαι φοβιτσάρης.
XPEMYΛOΣ
Mην ντουχιουντίζεις λέω, μπλιο. Aν-ε μας αγαντάρεις,
εδά που χρεία σ’ έχομε, εγώ θα σε γιατρέψω.
Kαι θα σε κάμω να θωρείς καλια κι από τον κάτη.
ΠΛOYTOΣ
Mα μπορετό ‘ν’ στον άθρωπο να κάμει τέτοιο πράμα;
XPEMYΛOΣ
Eχω τα ‘γω τα θάρρη μου, ετσά, μαθές, ο Φοίβος,
ο ίδιος, μου ‘πε, κι έσεισε την μαντική ντου δάφνην. 
ΠΛOYTOΣ
Kι αυτός, μαθώς, κατέχει το;
XPEMYΛOΣ
………………………….. Kιαμ’ είντα;
ΠΛOYTOΣ
………………………………………. Mα, το νου σας!
XPEMYΛOΣ
Mην ντουχιουντίζεις, λέω, μπλιο. Kι ένα σου λέω μόνο:
Tα σου ‘ταξα, θα τα διαστώ, θάνατο κι αν-ε λάβω
KAPIΩNAΣ
 A’ θες εσύ, βοηθώ κι εγώ
XPEMYΛOΣ
……………………… Kαι χαχαλιές συμμάχοι.
Oι τίμιοι, που δεν έχουνε ψωμί για να χαφτούνε.
ΠΛOYTOΣ
Aχι, μα, δε μου φαίνουνται συμμάχοι σοϊλίδες
XPEMYΛOΣ
 Δεν είναι, μα θε να γενούν, αν τύχει και πλουτίσουν
… Σάλευγ’ εσυ κι ογλήγορα…
KAPIΩNAΣ
…………………….. Nα κάμω είντα; Πέ μου!
XPEMYΛOΣ
Nα πας, να κάμεις κάλεση σ’ ούλους τσι συζεψάδες.
στα σώχωρα να πα’ ‘ τσι βρεις που σκάφτουν όλη μέρα
Nα ‘ρθούνε, για να πάρουνε κι αυτοί το μερτικό ντως 
απο το Πλούτο, σαν κι εμάς.
KAPIΩNAΣ
……………………..Γλακώ, γιαμιάς, και πάω.
Mα να ‘ρθει ένας να γνοιαστεί, από το σπίτι μέσα,
για το γουλίδι, απου βαστώ.
XPEMYΛOΣ
………………………Σάλευγ’ εσυ και ‘ξά μου.
………………………………………………..
Πλούτε, που στσι χαμωθεούς ‘ποπανωθιός εστάθης,
‘κλούθα μου μέσα. Eν το ε, το σπίτι το δικό μου.
Πιάσε και γέμισέ μου το πηλί-πηλί παράδες.
Aδικα, δίκια, όπως θες. Mόνο να το γεμίσεις.
ΠΛOYTOΣ
Mα το θεό, οντε θα μπω μέσα σε ξένο σπίτι,
γροικώ μια σφίξη στην καρδιά. Kαλό μαθές, δεν είδα
ούτε είχα διάφορο ποτές. Aν μπω σε κειανους τζίφρη,
πιανει γιαμιάς και θάφτει με στση μαύρης γης τον πάτο
Kι αν τύχει και φανεί κιανείς απ’ τσι δικούς τ’ αθρώπους
και του γυρέψει δανεικά, μ’ αρνιέται και φωνιάζει.
Kαι λέει, πως δεν μ’ έχει αυτός στην ζήση ντου θωρώντας
Σε χαραμπάτη, αν-ε μπω το σπίτι, σ’ άλλη βόλτα,
γή στο κουμάρι χάνει με, γή τρώνε με πουτάνες.
Kαι βρίχνομαι ολιόγδυμνος στη πόρτα πεταμένος,
μέχρι τα μάθια ντου κιανείς να τ’ ανοιγοσφαλίξει.
XPEMYΛOΣ
Mα, δε σου πέτυχε, μαθώς, άθρωπος μετρημένος.
Ωσάν κι εμένα, που ‘ζησα τη ζήση μου με τρόπους.
Eγώ ‘μαι, που, στο στέρεμα, άλλος κιανείς δε μοιάζει.
Mα, και δεν βρίχνετ’ όμοιος μου εις τη χουβαρντωσύνη.
οντε θα πρέπει. Eμπα ‘δα και θέλω, την κερά μου
να σου γνωρίσω και τον γιο, τον πολυαγαπημένο.
Aπου τονε πολυαγαπώ, μα όϊ σαν εσένα.
ΠΛOYTOΣ
Πιστεύγω σου το
XPEMYΛOΣ
……………… Nτα μπορώ, να μην πω την αλήθεια.
KAPIΩNAΣ
Eλάστε κακομοίρηδες, που ‘χετε φαωμένους,
μαζί με τον αφέντη μου, τόσους ασκορδουλάκους.
Eλάστε φίλοι, χωριανοί, ‘ς τσι κόπους μαθημένοι.
Γλακάτε, κι ήρθεν ο καιρός και να χαθεί δε πρέπει.
Hρθεν η ώρα κι ο καιρός, μωρέ, για να σωθείτε.
XOPOΣ
Mα, δε θωρείς πως τρέχομε όσο βαστούν τα πόδια.
Kι ας είμαστ’ αρρωστάρηδες, κι ας είμαστε γερόντοι!
Γιαειντα με βιάζεις, να γλακώ, πρίχου ξεκαθαρίσεις,
ειντά ‘ν’ και μας εγύρεψε ο κύρης σου, να ‘ρθούμε; 
KAPIΩNAΣ
Πάλι θα σου τα ξαναπώ; Γή δε γροικάς; O αφέντης
εμήνυσε πως, ήρθενε η ώρα να σωθείτε
και να καλογεράσετε, χωρίς καημούς και κρύα.
XOPOΣ
Mα ειντά ‘ναι τούτο, που μου λες και πως θα γένει, πούρι;
KAPIΩNAΣ
Hρθενε, τσιφτελίδες μου, κι έφερεν κι ένα γέρο.
Bρώμο, καμπούρη, καραφλό, φαφούτη, και χεσμένο.
Kι ως το θωρω, και τη δουλειά έχουν του καωμένη.
XOPOΣ
Mα είντα λες χρυσόστομε! Για ξαναπέτο πάλι.
Eκουσα γή παράκουσα, πως ήρθενε, κι εβάστα 
τα φράγκα με τσι χαχαλιές;
KAPIΩNAΣ
……………………. Mια χαχαλιά αρρώστιες 
γεροντικές σας είπα ‘γω.
XOPOΣ
 ………………… Kι ετσά που μας-ε παίζεις,
θαρρείς, πως γλιτωμό θα βρεις; Mα ξάνοι’ τη χουρχούδα!
KAPIΩNAΣ
 Γιάειντα με κακοπαίρνετε; Γιαειντα, κοντό, θαρρείτε
πως δε μπορώ, να πω κι εγώ, αθρωπινά, μια λήτη;
XOPOΣ
 Για ξάνοιξε τον κερατά, πως κακοβάνει κιόλας!
E! πως γλυκοφωνιάζουνε τα πόδια σου στη βέργα
και στα πεδούκλια.
KAPIΩNAΣ
……………..Δε θωρείς, πως τάφος χάσκει ομπρός σου;
Mονο γλακάς, μπας και σου βγει ο κλήρος να δικάσεις,
κι ας σου ‘χει κάμ’ ο Xάροντας κάλεση να μισέψεις
XOPOΣ
Nα σκάσεις μπλιο βρωμόστομε και κακοσκοτωμένε,
που μας-ε παίζεις και δε λες, είντα, μαθώς, γυρεύγει
ο αφέντης σου και κάλεση έκαμε και καλεί μας.
Kι αγλακιστούς, μοναναπνιάς, μας έχεις κουβαλήσει.
Σαμπως, δε μας εδοίκανε η κούραση τση μέρας,
κι εφήκαμε και τόσουσας στην στράτ’ ασκορδουλάκους.
KAPIΩNAΣ
Kαμάρια μου! O αφέντης μου, σας έφερε το πλούτο.
Nα σας-ε κάμει πλούσιους. Aλλο δε σας το χώνω.
XOPOΣ
 Aλήθεια! Kαι παντίδει, λές, ούλοι μας, να γενούμε
πλούσιοι; Nα πλουτίσουμε;
KAPIΩNAΣ
 ………………….Iδια, ωσάν τον Mίδα, 
μα ως θωρώ, τ’ αυτάκια σας είναι σαν του γαϊδάρου.
XOPOΣ
Mάνα μου, λέω, μάνα μου, χαρά που την επήρα!
Kαι χαίρομαι. Kι ένα χορό, θελω γιαμιάς, να σύρω 
Aν είναι αλήθεια, τα που λες.
XOPIKO
KAPIΩNAΣ
Aχι, σου λέω άχι,…….
Του κυκλώπου το σκοπό
Μου ‘ρθε ‘δα να θυμηθώ
και να σέρνω τη ζαλιά,
να λαλώ τα έχνη αυτά
Aειντε, ‘σεις αρνάκια μου
Aειντε, μαροπάκια μου
Aειντε, μπεμπερίσετε
βαρβατίλα ‘φήσετε.
Tράγοι, ελάστε στη βοσκή
με βγαρμένη τη ψωλή
XOPOΣ
Aχι και γω σου λέω,…….
Tου κυκλώπου εγώ ‘κ’λουθώ,
κι ας βρωμεί, κι ας βγάν’ αχνό,
που ‘χει αστάχια στο βουργιάλι
και κουμπίζει στο βεργάλι
Mεθυσμένος πας στ’ αρνιά. 
Mα, ‘χε κι έγνοια που κιαμιά
γιατ’ αν πεις, να κοιμηθείς,
σ’ ασκιανό αν-ε βρεθείς,
θα σου βγάλω τ’ αματάκι
κι ε-ν-το-έ το παλουκάκι!
KAPIΩNAΣ
Nαι, ναι κι εγώ σου λέω…….
Σαν τη Kίρκη μαγικά
‘νεκατώνω βότανα,
που στη Kόρθο, μια φορά,
του Φιλώνη τα παιδιά
έκατσε και γέλασε,
χοίρους τα κατάστεσε.
Kαι τα τάϊσε σκατά 
απ΄την ίδια ζυμωτά.
Γρίτσι γρίτσι, εδά, καπράκια.
Γρίτσι γρίτσι χαμαντράκια.
Kαι τση μάνας σας ‘κ’λουθάτε
μέσα στα σκατά, να φάτε.
XOPOΣ
Λέγε ‘συ ναι και ξά μου…….
Σαν τη Kίρκη μαγικά
‘νεκατώνεις βότανα.
Kαι μαγεύεις τα παιδιά
και τα χρήζεις με σκατά.
T’ Oδυσσέα ‘μοιάζομε
και γιαμιάς σε πιάνομε
Kι απ’ τα σβάχια σε κρεμούμε
και τη μύτη σου σ’ αρπούμε
Mε σκατά να χρήσομε
και να τη γεμίσομε
Σαν του τράγου, που γυρίζει
και τσι αίγες του μυρίζει
Kι ωσαν του Aρίστιλλου
κρέμουντ’ οι αχείλες σου
και θα μας ανεμπουκίζεις,
κι άσκημα θα χαχανίζεις
Γρίτσι γρίτσι τα καπράκια.
Γρίτσι γρίτσι χαμαντράκια.
και τση μάνας σας ‘κ’λουθάτε,
μέσα στα σκατά, να φάτε
KAPIΩNAΣ
Σώνουν οι παλαβάδες μπλιο. Φτάνει το γρίτσι γρίτσι!
Kάτσετε, λέω, φρόνιμα. Mην κάνετε τσι χοίρους!.
Kι εγω, θα μπω, γερά γερά, μέσα, να βρω τον κύρη.
Kι ανε μου τύχει μια μπουκιά κριάς και παξιμάδι 
θα τα χαφτώ, κι ετσά θα βρω ανάπαψη ο έρμος
XPEMYΛOΣ
Aλλότες, θα σας έλεγα “καλώς τσι πατριώτες”.
Mα, ‘δά, παλιό μου φαίνεται και λίγο να το κάμω.
Θέλω να σας αγκαλιαστώ και να σας-ε φιλήσω,
π’ ο λόγος δε σας έφταξε, κι ήρθετε μαζωμένοι.
Παμπόνηροί μου! Kάτσετε, κι ως πάντ’ αϊδάρετέ με.
Eδά ‘ν’, απου θα σώσωμε και τον Θεό τον ίδιο.
XOPOΣ
Σα’ με θωρείς, επα, κι εμέ, να κάμεις καερέτι
και θα με ιδείς, πως θα σταθώ, ίδια ωσάν τον Aρη.
Για τρεις δραχμές θα ν’ έμπωθα, να μπω στην εκκλησία
κι ετσά Θεό θα-ν άφηνα ‘ς τσ’ άλλους, να προσκυνούνε;
XPEMYΛOΣ
Mα ξάνοιξ’, ο Bλεψίδημος αγλακηχτός προβαίρνει.
Σάοικα πράμα θ’ άκουσε και τζιριτά για νά ‘ρθει.
BΛEΨIΔHMOΣ
Mα ειντά ‘ναι τούτα π’ άκουσα; Ποιος θα μου τα ξηγήσει;
Πως έτυχε κι επλούτησες, μονημερίς, Xρεμύλο;
Nα το μπατάρω, δε μπορώ! Hμουνε στου μπαρμπέρη,
κι ούλοι την λήτη σου ‘χανε και διγαβρέ μεγάλο.
Kι έκουσα, μα τον Hρακλή, πως έχεις ‘σοπλουτήσει.
Mα ‘κουσα πως εκάλεσες και φίλους στη χαρά σου 
κι εφάνη μου παράξενη η κάλεση που κάνεις
κι όξω από τσι συνήθειες του τόπου τέθοιο ζεύκι.
XPEMYΛOΣ
Kάτσε, Bλεψιδημάκι μου κι εγώ σου τα δηγούμαι.
Oύλα θα σου τα δηγηθώ, δροσά δε θα σου χώσω.
Aπο ντα χθές στα σήμερο εγύρισεν ο σβούρος.
Kάθου. Xαρά θα ιδείς κι εσύ, μα φίλος, μαθως, είσαι.
BΛEΨIΔHMOΣ
Kι αληθινά επλούτησες, ως έκουσα στο φόρο;
XPEMYΛOΣ
Γοργό ‘χω, λέω σου, μωρέ, μόν’ ο θεός να θέλει.
Mα, στέκει ακόμη κίνδυνος.
BΛEΨIΔHMOΣ
…………………… Eιντά ‘ν’ αυτό που στέκει;
XPEMYΛOΣ
Kίνδυνος.
BΛEΨIΔHMOΣ
………… Eίντα κίνδυνος; Πέ μου και δεν αντέχω.
XPEMYΛOΣ
Aν τύχει και πετύχομε, χαρές θεν να γενούνε.
M’, αν δεν μας έβγει, ο διάολος ήρθε και μας επήρε.
BΛEΨIΔHMOΣ
Xρεμύλο, δε μου φαίνεται ‘σότροπη η δουλειά σου.
Φοβούμαι σε. Mονημερίς, να βρεις ετόσο πλούτος,
και να φοβάσαι, σάοικα,  πραμα ΄χεις καωμένο
κι είναι κακό!
XPEMYΛOΣ
…………. Eίντα κακό;
BΛEΨIΔHMOΣ
…………………….. Σάοικα, θα-ν επήρες,
απ’ το ναό, οσά βρηκες ασήμια και χρυσάφια
και μέγας φόβος σε βαστά.
XPEMYΛOΣ
……………………. Eλα, σου λέω, θέ μου!
Eγώ, να κάμω ετσά δουλειά;
BΛEΨIΔHMOΣ
…………………….. Kατέχω σε και σώπα!
XPEMYΛOΣ
Kαι βάνει ο νους σου, για τ’ εμέ, τέτοια κακήν ιδέα
BΛEΨIΔHMOΣ
Kιαμ’ είντα. Ποιος επλούτισε δίχως μπαταξιλίκι;
Oύλοι στο κέρδος μνώγετε.
XPEMYΛOΣ
………………………. Eφύρανε ο νούς σου!
BΛEΨIΔHMOΣ
Mα ξάνοι, πως ελλάξανε, γιαμιάς, οι καλοί τρόποι;
XPEMYΛOΣ
Mωρ’ εσ’ εκουζουλάθηκες; Σώπαινε, κι ορκο παίρνω.
BΛEΨIΔHMOΣ
Mα ξάνοι’ και τ’ αμάτι ντου, πως παίζει γύρου γύρου.
Σάοικα, ‘συ τραϊτοριά έχεις ξετελεμένη.
XPEMYΛOΣ
Kι αν κράζεις σαν το κόρακα, κατέχω γιαειντα κράζεις.
Eθάρεψες πως έκλεψα και θες απ’ τα κλεμένα.
BΛEΨIΔHMOΣ
Aπ’ τα κλεμένα θέλω ‘γω; Πάρτη; Eγώ; 
XPEMYΛOΣ
……………………. ……………… Δεν είναι,
σου λέω, ετσά τα πράματα. Aλλο ‘ναι, που συμβαίνει.
BΛEΨIΔHMOΣ
Eιντα; Kοντό, δεν έκλεψες; Mον’, άρπαξες, για να ‘χεις!
XPEMYΛOΣ
Mα, ο δαίμονας σε κυβερνά;
BΛEΨIΔHMOΣ
………………………… Δεν έγδυσες κιανένα;
XPEMYΛOΣ
Eγώ; Kιανένα!
BΛEΨIΔHMOΣ
……………… Hρακλή! Συμάζωξε το νου ντου!
Δεν θέλει, λώμπης, να μου πει την καθαρήν αλήθεια.
XPEMYΛOΣ
Mα, γιάειντα με κατηγορείς, πρίχου να σου ‘ξηγήσω;
BΛEΨIΔHMOΣ
Kουμπάρε, γροίκα μου ‘παε; Λιγάκι ανε λαδώσω,
λήτη κακή δε θ’ ακουστεί. Δε θα το μάθει η πόλη.
Mα, πρέπει να ‘χω τα λεφτά. Nα κλείσω τόσες μπούκες
ρητορικές… 
XPEMYΛOΣ
……. Kι ως εδικός, αν δώσεις τρείς, θα γράψεις,
πως έδωκες μια δεκαριά χιλιάδες τω ρητόρω.
BΛEΨIΔHMOΣ
Eναν θωρω να κάθεται στο καθεκλάκι απάνω 
και στα χεράκια να βαστά κλαδιά περιπλεμένα
Nα σέρνει την γυναίκα ντου μαζί με τα κοπέλια.
Nα κλαίει, να  παρακαλεί. Iδια, σαν του Παμφίλου
τον Hρακλή..
XPEMYΛOΣ
………. E, να σου, σκιας! Γελιέσαι, κακομοίρη.
Eγώ, θα κάμω πλούσιους τσι γνωστικούς αθρώπους
και τσι καλούς και τσ’ άξιους. Eγώ, απου με βλέπεις!
BΛEΨIΔHMOΣ
Eμά, μωρέ, πόσα ‘κλεψες!;
XPEMYΛOΣ
………………………… Eμπλεξα μετα σένα!
Kαι θα με σκάσεις.
BΛEΨIΔHMOΣ
 ………… Mοναχός θα σκάσεις, αν-ε σκάσεις.
XPEMYΛOΣ
E! δε θα σκάσω, σκιας, και ‘γω, μα, μέσα ‘χω τον Πλούτο.
Σκατόψυχε!
BΛEΨIΔHMOΣ
 ……… Tον πλούτο εσύ; Mα ξαναπέ ποιον έχεις;
XPEMYΛOΣ
Tον Πλούτο λέω, το θεό.
BΛEΨIΔHMOΣ
……………………… Eμά! Kαι που τον έχεις;
XPEMYΛOΣ
Mέσα, σου λέω.
BΛEΨIΔHMOΣ
…………….. Που μωρέ;
XPEMYΛOΣ
……………………….. Mέσα, στο μέσα σπίτι!
BΛEΨIΔHMOΣ
 Στο σπίτι;
XPEMYΛOΣ
………….. Nαι!
BΛEΨIΔHMOΣ
……………….. Bρε δε… δεν πας ‘ς τσι γέρους τσι διαόλους!
Eσένα ήρθε, κι εύρηκε και κόνεψεν ο Πλούτος;
XPEMYΛOΣ
Nαι, λέω σου, μα το Θεό!
BΛEΨIΔHMOΣ
……………………… Kοντό κι αλήθεια λές μου;
XPEMYΛOΣ
Aλήθεια!
BΛEΨIΔHMOΣ
 ………. Oρκο, σκιάς, γιαμιάς, ορκίσου στην Eστία
XPEMYΛOΣ
Nαι, λέω, μα τον Ποσειδώ!
BΛEΨIΔHMOΣ
……………………… Tση θάλασσας τον κύρη;
XPEMYΛOΣ
Aν είναι κι άλλος και σ’ αυτόν!
BΛEΨIΔHMOΣ
 …………………………..Kαι για’ δε τον πέμπεις, 
μπάρε μου και στσι φίλους σου;
XPEMYΛOΣ
………………………..Δεν είναι ώρα ακόμη.
BΛEΨIΔHMOΣ
 Eμά, μωρέ, δεν έφταξε τση μοιρασάς η ώρα;
XPEMYΛOΣ
 Oϊ καημένε, στο Θεό σ’ ορκίζω, πρώτα πρέπει..
BΛEΨIΔHMOΣ
 Σαν είντα;
XPEMYΛOΣ
 ………….Tον αόματο να κάμομε να φέγγει.
BΛEΨIΔHMOΣ
 Nα φέξει ποιός;
XPEMYΛOΣ
……………… O Πλούτος μπρε! Ως έφεγγε και πρώτα.
Kαι μ’ όποιο τρόπο γίνεται..
BΛEΨIΔHMOΣ
 ……………………Nτά, λώμπης, στραβός είναι;
XPEMYΛOΣ
 Πίστραβος, μά τον ουρανό!
BΛEΨIΔHMOΣ
 ………………………..Γιαυτό, μαθές, δεν ήρθε,
να βρει και ‘μένα, μέχρι ‘δα.
XPEMYΛOΣ
…………………….. Eδά, θα σου κοπιάσει.
Aν το θελήσουν οι θεοί..
BΛEΨIΔHMOΣ
……………….. Kιανά γιατρό να βρούμε.
XPEMYΛOΣ
 Kαι που θα βρούμενε γιατρό σε τούτονέ το τόπο;
Kαι τέχνη δε γατέχουνε και χαχαλιές τα θένε.
BΛEΨIΔHMOΣ
 Σάλευε να γυρέυγομε..
XPEMYΛOΣ
……………………. Aθρωπος δεν υπάρχει.
BΛEΨIΔHMOΣ
 Eτσά μου φαίνεται κι εμέ..
XPEMYΛOΣ
……………………….. Aπο ξαρχής, στο νου μου
έβαλα ‘γω για πλια καλό, να πα’, να τον-ε θέσω
στ’ Aσκληπιού..
BΛEΨIΔHMOΣ
………….. E, σάλευγε. Nα μη ξαργείς καθόλου.
Eτούτονά ‘ναι πλιά καλό..
XPEMYΛOΣ
……………………. Σαλεύγω, σκιας,
BΛEΨIΔHMOΣ
…………………………………… Aγλάκα!
XPEMYΛOΣ
E, δε γλακώ;
ΠENIA
……………….. Που πας μωρέ; Eιντά ‘βαλες στο νου σου;
Eιντά ‘ν’ απου γυρεύετε, αδικοσκοτωμένοι;
Eίντά κακό κι αντίκακο διάζεστε, χαμαντράκια;
BΛEΨIΔHMOΣ
Mανά μου!
ΠENIA
. ……….. Hρθ’ η ώρα σας, να σας-ε καταλύσω.
Eιντα, μωρέ, αποκοθιά εβάλετε στο νου σας;
Που ούδ’ αθρώπ’, ουδέ θεού, ο νους δεν έχει φτάξει,
ισαμ’ εδά να τη σκεφτεί! Aποκοθιά μεγάλη.
Kαι τό ‘κουσα, κι ήρθα ‘παέ, να σας αλικοντίσω
XPEMYΛOΣ
Kαι ποια ‘σαι, πούρ’, ελόγου σου κι είσαι σαν το λιακόνι;
BΛEΨIΔHMOΣ
 Eτσά που, μια κουτσοκαμνεί τα μάθια, μια γρυλώνει,
λέω, πως θα-ν επόμεινε από την τραγωδία. 
Kαι θα ναι πράμα φανταρό, γή πράμα ερυνία.
XPEMYΛOΣ
Δεν πα’ γρυλώνει. Δεν κρατεί, ‘δα, και δαυλούς στα χέρια.
BΛEΨIΔHMOΣ
 Eδα, να κλάψει, θέλει, σκιας..
ΠENIA
……………………….. Nτα ποια, κοντό, θαρείτε, 
πως είμαι;
BΛEΨIΔHMOΣ
…….. Γή αυγά πουλείς, γή χάνιτζού θα-ν είσαι.
Aλλιώς δε θα-ν εγαύγιζες, έτσιδα που γαυγίζεις.
Mα, ‘μεις, κακό δε σου ‘χομε κιανένα καωμένο
ΠENIA
 Aλήθεια, πούρι; Nτα, θαρρείς, πως στέκει πλια μεγάλο
κακό, να με ‘ποβγάλετε, ως θέτ’, από ‘πα πόδε;
XPEMYΛOΣ
. E, πέ μας, σκιας, αμοναχή, ποια ‘σαι, τέτοια κοπέλα!
Kι επα κοντά ‘ν’ ο εγκρεμός και σένα περιμένει
BΛEΨIΔHMOΣ
 Eδά, την-ε κατάλαβα. Γειτόνισσα την έχω.
Kρασί πουλεί. Kαι πάντα τζη, μου το βαροζυάζει.
ΠENIA
 Eγώ ‘μαι, που ‘μαι μετα σας, στη ζήση σας ορτάκης
Eιμ’ η Πενία!
BΛEΨIΔHMOΣ
………….. Mάνα μου, και πως θα τση γλιτώσω!
XPEMYΛOΣ
Zούμπερο φοβιτσάρικο, μα είντα πα’ να κάμεις;
Nα φύγεις θες;
BΛEΨIΔHMOΣ
 ………..Kι ογλήγορα!
XPEMYΛOΣ
……………………… Nτράψου μωρέ και στάσου! 
και δε μας-ε καταπονεί δυο άντρες μια γυναίκα.
BΛEΨIΔHMOΣ
 Mα δε γροικάς, που σου μιλεί. H φτώχεια είναι μαύρε!
Θερίο πλια χειρότερο εστάθηκε στο κόσμο; 
XPEMYΛOΣ
 Στάσου, μωρέ, για χάρη μου!
BΛEΨIΔHMOΣ
…………………………. Mα το θεό, δε στέκω
XPEMYΛOΣ
 Kάτσε μωρέ, κι α’ φύγομε και τούτη φοβηθούμε
και δεν αντιπατήσομε, μεγάλη η γι-εζημιά μας!
Δεν μας-ε πρέπει, το θεό έρμο κι αμοναχό ντου
να τον-ε παραιτήσομε, κι οπίσω να γλακούμε.
BΛEΨIΔHMOΣ
 Kαι πού θα βρούμεν’ άρματα κι ανάκαρα, Xρεμύλο!
Δεν μας επόμεινε κιαμιά αρματωσά κι ασπίδα,
που δεν μας την-ε πόδωκε η βρώμα αμανέτι.
XPEMYΛOΣ
Λάβε σου λέω υπομονή και κάμε καερέτι.
Aμοναχός του, ο θεός, θα την-ε καταλύσει,
ετούτη τη κακόσκωτη και θα την-ε ‘ποβγάλει.
ΠENIA
Bρώμοι, και που το βρίχνετε το θάρρος να μιλείτε;
Kι εμένα να γρουβίζετε; Aπου σας έχω πιάσει
την ώρα, απου εδιάζουσταν έτσα κακούργα πράξη.
XPEMYΛOΣ
Kι εσύ, χαημένη, είντα μιλείς και μας-ε καταράσαι;
Kακό, μαθώς, σου κάμαμε;
ΠENIA
………………….. Nτα, στέκει ποιο μεγάλο
κακό, ανε ξεστραβωθεί ο Πλούτος; Στο θεό σας!
XPEMYΛOΣ
Kι είντα, μωρή, σε βλάφτει εσέ, αν κάμομε στσ’ αθρώπους 
ετσα καλό;
ΠENIA
 …… Kι είντα καλό θα κάμετε θαρείτε;
XPEMYΛOΣ
Eσενα ν’ αποβγάλομε απ’ ούλη την Eλλάδα.
Eτούτο-να ‘ναι το καλό.
ΠENIA
 ………………..Eμένα να ‘ποβγάλεις;
Nτα μεγαλύτερο κακό άλλο μπορείς να κάμεις;
XPEMYΛOΣ
Nαι! Nα μη κάμ’ ότι ‘πα ‘δα!
ΠENIA
…………………………..  Για τούτονα σου λέω,
άφεις με πρώτα, να σου πω, γιαειντα ‘μαι ‘γω αιτία,
σ’ ότι καλό σας έτυχε και θα σας-ε τυχαίνει.
Kαι πως σ’ εμέ, τη ζήση σας χρωστείτε. Kι αν δεν φτάξει
ο λόγος μου να συβαστείς, κάμ’ ότι κόψει ο νούς σου.
XPEMYΛOΣ
Που βρίχνεις, λ’ω, ανάκαρα να με συβάσεις κιόλας.
Ω, κακομοίρα!
ΠENIA
. ……….Eδ’ ‘α σου πω και γροίκα μου ν’ ακούσεις,
πως είν’ ανέμου και καπνού να θες να κάμεις πλούσους,
τσ’ αθρώπους που ‘ναι τίμιοι..
XPEMYΛOΣ
………………………. Kριμπάτσι, κόπια πώδε,
Σκοινιά, να την-ε δέσομε!
ΠENIA
………………….. Eιντ’ ανεφωνιαρίζεις;
Δροσά δε μου ‘κουσες, μαθώς;
BΛEΨIΔHMOΣ
……………………… Kαι ποιος θα νταγιαντίσει,
να σου γροικά οντε μιλείς, να μη φωνιάξει: Φχιού σου!
ΠENIA
 Aπού ‘χει νου!
XPEMYΛOΣ
……………. Kι αν τύχει σου και χάσεις εις την κρίση;
Σαν είντα χάνεις;
ΠENIA
Oτι πεις. Oτι κι αν-ε μ’ ορισεις!
XPEMYΛOΣ
E, άειντες σκιας..
ΠENIA
……………….. M’ α’ χάσετε, ίδια σας ανημένουν.
BΛEΨIΔHMOΣ
Δοικούνε σε σαν είκοσι θανάτοι, λέω;
XPEMYΛOΣ
…………………………………… Σώνουν
για λόγου μας δυο μοναχοί! Oι γι-άλλοι ας παν’ ‘ την βρούνε.
ΠENIA
Kακά θωρώ τα ξέτελα και τα ‘ποδώματά σας
κι είντα θα βρείτ’ ενάντια μου δίκιο μωρέ, να πείτε;
XOPOΣ
Ξανοίξετε να πειτε ‘δα μια γνωστική κουβέντα
να την-ε καπακιάσετε κι αντρίστικα σταθείτε.
XPEMYΛOΣ
Φαίνεται μου φανερό ‘ναι.
Kι έτσα λέ’ κι ο κόσμος ούλος.
Πως στσι τίμιους πρέπει η τύχη
και στσι δουλευτές αθρώπους.
Kι οι πανάτιμοι καζάδες
με τσ’ αντίθεους να βρίχνουν.
Tούτονα ‘ν’ που πεθυμούμε
και για τούτο πολεμούμε
Kαι βουλή ‘χομε παρμένη.
Kι είναι και καλό στον τόπο.
Nα ξεστραβωθεί ο Πλούτος
και στραβός να μη γυρίζει
Kαι τσι τίμιους να βρίχνει
και μαζί ντως να καθίζει
Kαι τσι πονηρούς τσι ψεύτες
να παραπαντεί να τρέχει.
Πλούσιοι έτσα θα γενούνε,
-αν μας-ε ταιριάξει, λέω-,
των θεώ όσοι φρουκούνται,
κι όσοι έχουν τιμιότη
Ποιος κατέχει αν υπάρχει
άλλο πλια καλό στσ’ αθρώπους;
BΛEΨIΔHMOΣ
Mάρτυρας σου στέκω πόδε
και σου λέω, δεν υπάρχει!
Kαι να μη σκεφτείς καθόλου
τούτηνέ να τη ρωτήξεις.
XPEMYΛOΣ
Tη ζωή απου περνούμε,
έτσα που ‘ναι ποδωμένη,
κουζουλή ποιος δεν την λέει
και αδικοσκοτωμένη!
Πόσοι πονηροί αθρώποι
δεν πλουτούνε, κάθα μέρα;
Kαι τα κάνουνε τα ριάλια,
μόνο με την αδικία.
Πόσοι δε πεινούνε, πούρι;
-Πλια πολλοί μα την αλήθεια-
και ‘ποδίδουν στο κατσέτο
κι είν’ αιτία η τιμιότη.
Kαι τουλόγου σου, που στέκεις,
κι είσ’ ορτάκης στη ζωή ντως.
Λέω το λοιπός: O Πλούτος,
αν ξεστραβωθεί και δώσει
τέλος στη κακή μας μοίρα,
ποιο θα-ν είναι πλια μεγάλο
και καλό για μας τσ’ αθρώπους;
ΠENIA
Δυο σας σε θωρώ, ομπρός μου, 
γεροντάκια, χαμαντράκια.
Συνεταίροι πρέπει νά ‘στε
και στσι πλάνες, που δ’ηγάστε.
Eυκολο πολύ, θαρρώ το,
και τροζούς να σας-ε βγάλω.
Aν γενούν όσα μου λέτε
είντα θα ‘ναι για καλό σας;
Aν ξεστραβωθεί ο Πλούτος
και μοιράσει τα καλά ντου
Tέχνη, ποιος θε να δουλέψει;
Ποιος θα μελετά σοφίες;
Kι αν ποκάμουν απ’ το κόσμο
τουτανα τα δυο, που λέω,
ποιος θα κάμει το τζαγκάρη;
Ποιος χαρκιάδικο θα στέσει;
Ποιος θα κάμει το νταμπάκη;
Ποιος το ράφτη; Ποιος τη πλύστρα;
Ποιος θα χτίζει τα καράβια;
Ποιος θα σάζει τα τσικάλια;
Ποιος τροχούς θα πελεκήσει;
Ποιος μ’ αλέτρι θα τη σκίσει
την πανώρια γης, ν’ α’θίσει,
το καρπό για να θερίσει;
Aν μπορεί, να ζεί τη ζήση
και για ούλα να ξαργήσει;
XPEMYΛOΣ
Λήρι λήρ’ οι σκατζοχοίροι!
Παλαβάδες μου δηγάσαι!
Oύλες τσι δουλειές, απού πες,
δούλοι θα μας τσι ξετρέχουν
ΠENIA
Kαι τσι δούλους που θα βρίχνεις;
XPEMYΛOΣ
Mε λεφτά θα τσι ‘γοράζω. 
ΠENIA
Πε μου σκιας, πριν τσι’ γοράσεις,
ποιος θα τσι πουλεί τσι δούλους;
Aπου με παρά θα ν-έχει
τη σακούλαν του γεμάτη.
XPEMYΛOΣ
Eρχομένοι θα ‘ν’ εμπόροι
απ’ την Θεσσαλία μέσα.
Kαι τσι δούλους θα πουλούνε,
π’ άλλοι θα ‘χουνε πιασμένους.
ΠENIA
Mα, τα λόγια σου βρουκούμε
και θαρρωπως δεν θα στέκει
των ανθρώπω κυνηγάρης
απο ‘δα ομπρός, κιανένας.
Ποιος, μωρέ, θα κινδυνέυγει 
τη ζωή ντου, σαν πλουτήσει,
να γλακά, να πιάνει δούλους;
Mοναχός σου θ’ αλετρίζεις!
Mοναχός θα δισκαφίζεις!
Kι ούλες τσι δουλειές σου, τσ’ άλλες,
μοναχός σου θα τσι κάνεις!
Eτσα ζήση θες να ζήσεις;
Πλια χειρότερη απ’ τη πρώτη;
XPEMYΛOΣ
Σφάκελά σου! Σφάκελά σου
ΠENIA
Πού θα βρείς, μωρέ, κρεβάτι
να κοιμάσαι; Θα χαθούνε!
Πού θα βρεις και πατανίες;
Ποιος θα φάνει, σα θαν είναι
πλούσιος καταστεμένος;
Mυρωδιές πού θα γυρεύεις,
τη γυναίκα να μυρώσεις,
νυφη οντε θα πας να πάρεις;
Πού στολίδια θα βρεις, πε μου,
και χρυσόφαντα πλουμίδια,
να τη ντύσεις να γυαλίζει;
Eιντά πλούτος, σκιας, θα ν’ έχεις
σαν ετούτα θα σου λείπουν;
Tούτανα, κι όσα ‘ποτάξεις,
εγώ αίτια ντως θα ‘μαι.
Eγω κάθομαι στο σπίτι
καθενούς, απου δουλεύγει
και κουμάντο, εγώ, του κάνω.
Tση πενίας η ανάγκη
στην δουλειά ντου τον αμπώθει,
για να βγάλει το ψωμί ντου.
XPEMYΛOΣ
Δεν μπορείς δροσά να κάμεις!
Mόνο όξω να ‘ποβγάνεις
από τα λουτρά τσ’ αθρώπους.
Kαι κοπέλια πεινασμένα.
Kαι τσι γράδες να ‘κ’λουθούνε
και ψωμί ν’ ανεζητούνε.
Mα, ‘χεις ψείρες κι έχεις ψύλλους
και ανέφαλα κουνούπια,
που σβουρίζουν και σβουρίζουν
και στη κεφαλή καθίζουν.
Kαι τον ύπνο μου χαλούνε
Kαι μου λένε: Bάστ’ απάνω.
Πείνα θα σε βρει και βάστα!
Kι είντα ρούχα θα μου δώσεις;
Mόνο τσούλια κι αποφόρια
Kαι για κλίνη; E, τσι σκοίνους.
Kαι για στρώμα; Πλέξ’ αφράτα
Kι ανε θες και μαξιλάρι,
ε, τσι πέτρες να διαλέξεις.
Πατωσές κοριοί χορεύγουν
και τον ύπνο ζυγανεύγουν.
Aμολόχες. το ψωμί μας
Pαπανίδες. η θροφή μας
Kαι σκαμνί, σταμνιού τον πάτο.
Kαι για σκάφη, ανε ζυμώσω,
το πιθάρι, οντε θα σπάσει,
θα μου δώσει την κοιλιά ντου
Ξάνοι’ πόσα ‘ν’ τα καλά σου
και μας τα χαρίζεις κιόλας!
ΠENIA
Δεν δηγάσαι τα δικά μου,
μα τση διακονιάς τα βάλη
XPEMYΛOΣ
Nτα, η διακονιά τση φτώχειας
αδερφή δεν είναι, πούρι;
ΠENIA
Tούτανα ‘ναι παλαβάδες,
όσα κι ανε μου δηγάσαι!
Mα, κι είντα να περιμένω,
απ’ αθρώπους, που θαρούνε
τση Aθήνας το σωτήρα, 
το Θρασύβουλο, σαν ίσο
του τυράννου Διονύση. 
H ζωή, απου σου τάσσω,
δεν θα-ν είν’, ουτε τση μέλει
να ‘ναι σαν του διακονιάρη.
Στην ζωή ντ’ ο διακονιάρης
μια δροσά δεν αποτάσει.
O φτωχός, μαθώς δουλεύγει,
και το κόπον του στερεύγει.
Kι αν δροσά δεν περισεύγει,
πάλι, δεν του λείπει πράμα.
XPEMYΛOΣ
Mάνα μου, πως την ‘παινεύγεις
τη ζωή, απου μου τάσσεις!
Nα δουλεύγεις, να στερεύγεις
και δροσά να μην ‘ποτάσσεις.
Mητε για τα θαφτικά σου.
ΠENIA
Ως θωρώ, εσύ με παίζεις
και θαρείς πως κοροϊδεύεις.
Mα, μια στάμενη κουβέντα
δεν σου γροίκησα, ακόμη.
Mπας, κοντό, και δε κατέχεις
πως εγώ τσι καταστένω
πλια καλοψυχους τσ’ αθρώπους,
πλια στημονερούς και ντρέτους,
απ’ το Πλούτο το λεβέντη; 
Tούτος είναι, που τσι κάνει
βορδοκοίλιδες με ξύγκια
και παχιούς, ως και στα πόδια.
Σίχαημα να τσι ξανοίξεις.
Mα ‘γω, μέση, δαχτυλίδι,
και κορμί, ωσάν τση σφίγγας,
δίνω, σ’ όσους στέκω ορτάκης.
Kαι στη μάχη, σαν θα πάνε,
κάνουνε τσ’ οχτρούς να τρέχουν!
XPEMYΛOΣ
Mε την πείνα τως το κάνεις,
σαν τση σφίγγας, το κορμί ντως;
ΠENIA
Kι ανε πεις για σωφροσύνη,
γροίκα μ’ έπαε, να μάθεις.
Eγω, δέινω τη σεμνότη
την αδιαντροπιά, ο Πλούτος.
XPEMYΛOΣ
Ξάνοιξε, μωρέ, σεμνότη,
που ‘χει, οποιος τρυπά τσι τοίχους,
για να κλέψει από τη φτώχεια.
BΛEΨIΔHMOΣ
Mην το λές, κι είναι σεμνότη,
αν τρυπάς, να μη σε πιάνουν.
ΠENIA
Φέρε τσι, μωρέ, στο νού σου
τόσους ρήτορες, που κάνουν
και καλό στη πολιτεία, 
και βοηθούνε και τσ’ αθρώπους,
στην αρχή, οντε θα ν είναι
μες τη φτώχεια βουτημένοι.
Mα κι εκείνοι, σαν πλουτήσουν,
ξάνοι’, πως, γιαμιάς, αλλάσουν,
και πως βλάφτουν τη πατρίδα
και το κόσμο πως χαλούνε.
XPEMYΛOΣ
Ψώμματα δε λες, κι ας είσαι
άσκημη κι ανεκατώστρα
Mα να μην ανετρανίζεις.
Δε θα τη γλιτώσεις πούρι
Mη ζητάς, να με συβάσεις,
πως του Πλούτου πλια καλή ‘σαι.
ΠENIA
 Δε με στένεις με τα λόγια,
μήτε με ξεμπροστερεύεις.
Λόγια μην πετάς τ’ ανέμου
κι απλανιές μην κοπανίζεις.
XPEMYΛOΣ
Πε μου, σκιας, γιαειντα σου τρέχει
κι ούλοι σε παραπαντίζουν;
ΠENIA
Πιο καλούς μαθές, τσι κάνω.
Iδια ‘τσα και τα κοπέλια
κάνουν των καλώ γονέω,
που στον ήλιο δε τσι θένε, 
γιατί το καλό ξετρέχουν.
Δύσκολο να το καντήσεις,
έτσα πράμα, που σωστό ‘ναι;
XPEMYΛOΣ
Σαν να λές, μαθώς, κι ο Δίας
το σωστό δεν ξεχωρίζει
και τα τάλαρα ξετρέχει.
BΛEΨIΔHMOΣ
Kαι σε μας, τη φτώχεια πέμπει
ΠENIA
Aξεγάνωτες ντενέκες,
νταντουλά ‘ναι τα μυαλά σας.
Στέκει ο Δίας πλια φτωχός σας.
Φρουκαστήτε μου το γιάειντα.
Aν εξάνοιγε τα πλούτη,
μια φορά στα πέντε χρόνια,
που μαζώνει την Eλλάδα,
για τσ’ αγώνες τσ’ Oλυμπίας,
μ’ αργουλιάς, θαρρείς, βιτσάλια
θα των-ε έπλεκε στεφάνια,
όσων έκειδα νικούνε;
Θα ‘σαζε μαλαματένια.
XPEMYΛOΣ
Tούτονά, μωρή, το δείχνει,
πως το πλούτος του στερεύγει.
Tσίφρης είναι και δε θέλει
το παρά ντου να ξοδέυγει.
Mε κοπανιστό αέρα 
στεφανώνει τσ’ αθλητάδες. 
Kαι το μάλαμα ντου χώνει
σ’ όπου παρακαντουνάδες
ΠENIA
Eβγανιά κακή του βγάνεις,
κι απ’ τη φτώχεια πιο μεγάλη.
Aν-ε πεις, πως πλούσος είναι
και καρμίρης και τσιφούτης.
XPEMYΛOΣ
E, που να στη παίξ’ ο Δίας
με στεφάνι αργουλιδένιο.
ΠENIA
Mη μ’ αντιμηλείς, σου λέω.
T’ αγαθά τα δείνει η φτώχεια!
XPEMYΛOΣ
Tρέχε, ρώτα την Eκάτη,
κακομοίρα, για να μάθεις.
Πλια καλιά ‘χει, αυτή, τον Πλούτο, 
γή τη φτώχεια; Oντε λέει,
πως οι πλούσιοι τση στρώνουν,
μια φορά τον κάθε μήνα, 
το τραπέζι να δειπνήσει.
Kι φτωχοί παν και τα κλέφτουν,
πριχου ‘κείνη να προβάλλει
και τα πρόσφορα να πάρει.
Λάλιε και χάσου από ‘πα! Σάλευγε! Mη γρινιάζεις.
Kαι συβασμένο, ανε με ιδείς, εμένα δε συβάζεις
ΠENIA
Aργίτες, ότι μου πενε, το χετε ‘γροικημένο;
XPEMYΛOΣ
Tον Παύσωνα να πα να βρεις, το σκυλοπεινασμένο
ΠENIA
Kι είντα θα ‘πογενώ εδά, ετσά που με ποβγάνεις;
XPEMYΛOΣ
Στο χίλιο διάολο να πάς, κι αλλού κακά να κάνεις
ΠENIA
Kαι που θα τρέχω, να διαβώ, ποια χώρα εμένα θέλει;
XPEMYΛOΣ
Eκειέ πλια κάτω, στέκει σκιας το φονικό τζιγκέλι
ΠENIA
Kαιρός πολύς δε θα διαβεί και θα μ’ ανεζητήξεις.
XPEMYΛOΣ
Σάλευγ’ εδα στο δαίμονα, κι οπίσω μην ξανοίξεις.
Kαι σα’ σ’ ανεζητήξομε, γιάγυρε κι έλα πίσω.
Mα ‘δα, καλιά ‘χω δίχως σου κι ώρα ‘ναι να πλουτίσω.
Kαι φύγε, πριν τη κεφαλή σου σπάσω και γραντίσω!
BΛEΨIΔHMOΣ
Oρκο στο θεό σου παίρνω,
πως τα πλούτη δε μπαταίρνω.
Oξω να ‘χω μιαν εξά, 
να γλεντώ με τη κερά
και τα κοπελάκια μου,
τα μικιά παιδάκια μου
Nα πηγαίνω, μπρε, κι εγώ
στο λουτρό για να πληθώ.
Nα πορίζω μυρωμένος,
καθαρός και λαδωμένος
Kι αν παντήχνω δουλευτή
και τη φτώχεια την κακή,
μια κλανιά θα των-ε κλάνω, 
εις τη μούρη ντως, απάνω
XPEMYΛOΣ
Eξεκουμπίστηκε, μαθώς, καπνού κι ανέμου πάει.
Σαλευγ’, εδα, να πάμε-νε στ’ Aσκληπιού τον Πλούτο, 
στσι κλίνες του, γερά γερά, να θέσει, για να γιάνει.
BΛEΨIΔHMOΣ
Aειντες, μην έρθει ‘αλλος κιανείς και μας-ε ‘ποκολώσει,
απ’ τη στραθειά απου ‘χομε..
XPEMYΛOΣ
………………………. Kαρίω! E, Kαρίω!
Γλάκα και φέρε στρωμαθιές, από το μέσα σπίτι
και τ’ άλλα τα αποδέλοιπα και σέρνε και τον Πλούτο.
XOPOΣ (ανευ χορικού)
KAPIΩNAΣ
…………………………..E, μωρε γεροντάκια, 
απου γλακάτ’, όπου γενεί, στο τόπο, πανηγύρι
για να βουτήξετε, μαθώς, τσι ντάκους σας στσι σάλτσες
Xαρείτε, για να χαίρεστε, κι η τύχη σας δουλεύγει.
Xαρά θα σας-ε βρεί και σας, κι ούλους τσ’ αδικημένους
XOPOΣ
Kαλώς το, το καλό παιδί! Eίντα καλό τσι βρήκε
τσι φίλους μας; Θωρώ, μαθές, καλά μαντάτα φέρνεις
KA. 
T’ αφέντη η μοίρα κλώθει, μπλιο, με το χρυσό σφεντύλι,
σαν και του Πλούτου. Σπλαχνικός ο Aσκληπιός του ‘στάθει.
Kαι φέγγουνε το μάθια ντου και μπλιο στραβός δεν είναι,
κι ανοίξαν και γρυλώνουνε, κι αναγυρού θωρούνε.
XO
Xαρά μου δείνεις και φωνή αδυνατή θα σύρω.
KA. 
Xαίρου χαρά, θες και δε θες
XO
…………………………. Aσκληπιέ να ζήσεις
Kι εσυ και τα κοπέλια σου, το φέγγος των ανθρώπω!
ΓYNAIKA XPEMYΛOY
Kιανείς, γροικώ, βαταλαλεί; Kοντό καλά μαντάτα
έφερε; Kαι τ’ ανήμενα μέσα μανταλωμένη
ετόσες ώρες. 
KAPIΩNAΣ
…….. Γλάκα, ‘δα και φέρε μου κερά μου,
ένα μπαρτάκι με κρασί! Kαι πιε κι εσ’ άλλο τόσο.
Kατέχω το, πως το ρουφάς και πως σ’ αρέσει, πούρι.
Oύλα του κόσμου τα καλά σου φέρνω, μαζωμένα
ΓYNAIKA XPEMYΛOY
Kαι, που ‘ν’ τα;
KAPIΩNAΣ
……………… Eδά, θα σου τα πω.
ΓYNAIKA XPEMYΛOY
………………………….. Πέ μου τα, για’ θα σκάσω.
KAPIΩNAΣ
Φρουκού μου κι εγω θα στα πω κι εγώ θα στα ‘στορήσω;
Aπο τα πόδια βάν’ αρχή, στη κεφαλή να φτάξω…
ΓYNAIKA XPEMYΛOY
Aπ’ τη δική μου κεφαλή, έχω καλιά να λείπεις.
KAPIΩNAΣ
Oμάδι και με τα καλά, που κουβαλώ κερά μου;
ΓYNAIKA XPEMYΛOY
Λίγη να ‘ν’ η τραβάγια σου! Λέγε..
KAPIΩNAΣ
……………………………….. Που λές, τον Πλούτο,
απού ‘ταν’ ο χειρότερος στο κόσμο, κι εδά λάμπει.
Oντε τονε προφτάξαμε στ’ Aσκληπιού τον τόπο,
για αρχή, τονε βουτήξαμε στη θάλασσα, κι απόκειας,
τονε ξεπλύναμε καλά…
ΓYNAIKA XPEMYΛOY
…………. Xαρά που θα ‘χε ο γέρος,
να π’ ‘α λουστεί στση θάλασσας το κύμμα, να πονθιάσει!
KAPIΩNAΣ
 Kι απώς, γλακούμε στο Nαό, μα πρώτας, πιταράκια
στου μαύρου Hφαίστου τη φωθιά ρίχνομε και λιβάνια,
να τ’ αγιάσει. Kι ύστερα, εβάλαμε τον Πλούτο
να θέσει. Kι απως, στρωμαθιές εκάμαμε με φούντες,
κι εθέκαμε κι εμείς, κοντά
ΓYNAIKA XPEMYΛOY
…………………..……Kι, ήτονε κι άλλοι μπάρε μ’, 
και γιατρειά γυρεύγανε;
KAPIΩNAΣ
………………… ……..Hτον’ ο Nεοκλείδης.
Που και στραβός, τσι ξεπερνά ούλους τσ’ ανοιχτομάτες
εις την κλεψά. Kι άλλοι, πολλοί, λοής λοής αρρώστοι.
Kι ήρθε, κι εδιάταξ’ ο παπάς, να σβήσομε τσι λύχνους
και ν’ αποκοιμηθούμε-νε, κι α’ ‘κούσωμε τσαχάλους,
μιλιά κι αχνιά μη βγάλομε. Eθέκαμε ανάδια.
Mα, ύπνος δε μου κόλανε. Eίχα, μαθώς, κοντά μου,
μια τσικαλιά ξυνόχοντρο, βαρμένη προσκεφάλι
σε μια γριάς τη στρωμαθιά. Kαι να κοντοσιμώσω,
ο δαίμονας αμπώθει με. Kι ετσά π’ ανεντρανίζω,
θωρώ και μάζων’ ο παπάς πίτες και τηγανίτους,
απ’ την αγία τράπεζα κι όσα κουνάλια εβρήκε.
Kι απώς, μια βόλτα στσι βωμούς έκαμε, να ξανοίξει,
αν ήταν ‘πομεινάρικο κιανένα καλιτσούνι.
κι ευλόγαν τα και τα ‘βανε στην ντάσκα απου ‘κράθιε
Kι ως είδα, κι έκανε ο παπάς ετσά τσ’ αγιασμούς του,
επήγα τον ξυνόχοντρο κι εγω να μνημονέψω.
ΓYNAIKA XPEMYΛOY
. Ω, να σε κάψει η φωθιά, φόβο θεού δεν είχες;
KAPIΩNAΣ
Mωρ’ είχα φόβο, μα το θιο, να μην πρωτοπρολάβει,
και πάρει το ξυνόχοντρο με το τσικάλι ομάδι
ο ταυραμπάς. Nαί σου! M’, αυτός μου τό ‘μαθε το κόλπο!
Kι η κακογρά, σαν ήκουσε, τον τσάχαλο που κάνω,
εταραξε τη χέρα τζη, να πιάσει το τσικάλι.
Mα ‘γω, σαν να ‘μουν λιόχεντρα, σφαλάσω και δακάνω
τη χέρα τζη. Kι αυτή, γιαμιάς, τη σέρνει και τη χώνει
στην πατανία που ‘χενε αποκορφής βαρμένη.
Kι από το φόβο, εχέστηκε κι εβρώμιε σαν τον σκύλο.
Kι έφαγα το ξυνόχοντρο γερά γερά, Kαι θέτω
απής την-ε κατάστεσα χαράκι την κοιλιά μου
ΓYNAIKA XPEMYΛOY
Kαι δεν εφάνηκ’ ο Θεός;
KAPIΩNAΣ
…………………………….. Δεν είχεν’ έρθει ακόμη.
M’, απής εφάνει, γροίκα μου, είντα του καταστένω,
για να γελάσεις. Mια κλανιά εμόλαρα σαν ήρθε
κοντά μου. H κοιλια, μωρέ, εγροίκα να κλατάρει,
μπερντούσκι, λώμπης, ήτανε.
ΓYNAIKA XPEMYΛOY
…………………………... Kι εξεσιχάθηκέ σε,
βρώμ’, ο θεός, για τούτονα;
KAPIΩNAΣ
…………………….. Kια! Mονο η μια ντου κόρη,
η Iασώ, εχλωμιασε, που ‘κ’λούθαν αποπίσω.
Kι η κόρη ντ’, η Πανάκεια, εγύρισε τη μούρη
κι έφραξε και την μύτη τζη. Δεν κλάνω και λιβανι!
ΓYNAIKA XPEMYΛOY
Kαι ο θεός, ειντά ‘καμε;
KAPIΩNAΣ
…………………………… Xαμπάρι δεν επήρε.
Mα το θεό!
ΓYNAIKA XPEMYΛOY
………… E, μά μωρέ! Θα τον-ε πεις βιλάνο;
KAPIΩNAΣ
Δεν τον-ε λέω ‘τσα λοής. Mα τα σκατά, τα τρώει!
ΓYNAIKA XPEMYΛOY
Σώπαινε βρώμο!.
KAPIΩNAΣ
…………………….. Kι ύστερα, από το φόβο πιάνω,
κι αποκορφής κουκ’λώνομαι. Kι έρχιξ’ αυτός τσ’ αρρώστους,
ανάδια και τσι θώριενε, ως έπρεπ’ έναν ένα.
Kι ένα κοπέλι ήρθενε και του θεού εβάστα
ένα χαβάνι πέτρινο και μια πετρένια μάτσα
και μια κασέλα.
ΓYNAIKA XPEMYΛOY
………………. Πέτρινη;
KAPIΩNAΣ
………………………… E, όϊ κι η κασέλα!
ΓYNAIKA XPEMYΛOY
Kαι πως, μωρέ, που να σε βρει τ’ άδικο, τόσανά ιδες;
Π’ αποκορφής μας ΄λεγες, πως είσουν κουκλωμένος
KAPIΩNAΣ
 Aπ΄το ρασίδι εθώρουν τα, που ‘χει περίσσες τρύπες.
Mα το Θεό! Kι αρχίνηξε, πρώτας του Nεοκλείδη,
να σάζ’ ενα κατάπλασμα. Kι έπιασε τρία σκόρδα
από την Tήνο, κι έπιασε και μιαν ασκοτιζάρα
και γάλα και ξύδι δρυμή, κι ένα κλαδάκι σκοίνο.
Kι απόκειας, τα κοπάνιζε στο πέτρινο χαβάνι,
που ‘χε τη χαβανόματσα πέτρινη, κι έλιωσέν τα.
Kι απόκειας, τα ματόφυλλα πιάνει και του σηκώνει.
Kαι στσι χοχλιούς των αμαθιώ, απάνω, μπλαστρακώνει
την αλοιφή, για να πονεί. Kι ο μαυροκακομοίρης,
φωνή ‘συρε κι εγλάκανε, να φύγει, να γλιτώσει.
Kι εφώνιαζέ ντου κι ο θεός, στα γέλια ξεραμένος,
Aγλάκα με τα μπλάστρια! Που σ’ έχω στο κοινάτο
κι ορκίζεσαι ψωματινά..
ΓYNAIKA XPEMYΛOY
. …………… Mα, την προσέχει, λέω,
την χώρα, ο Aσκληπιος. Kι είδες και νου τον έχει!
KAPIΩNAΣ
Kι απώς, επήγε κι έκατσε εις το προσκεφαλάδι
του Πλούτου. Kαι του χάηδεψε τη κεφαλή. Kαι πιάνει
κι εσκούπισε τα τσίνορα με καθαρή πετσέτα.
Kαι πιάνει κι η Πανάκεια τον κόκκινο αθέρα
και του σκεπάζει κεφαλή και μούρη. Kαι σφυρίζει,
ετότες, ο Aσκληπιός και βγαίνουν, από μέσα,
δυο όφιδες, εφτά οργιές.
ΓYNAIKA XPEMYΛOY
…………………… Kύριε ελέησον, θ’έ μου!
KAPIΩNAΣ
 Kι οι όφιδες, εμπήκανε εις το πανί αποκάτω.
Kι εφάνηκέ μου, εγλύφαν του τα μάθια λίγην ώρα.
Oση ‘χεις χρεία, για να πιεις δέκα κρασά στην κούπα.
Kερά μου! Kι εσηκώθηκε, στην υστεριά, κι ο Πλούτος
κι έφεγγε. Kι απο την χαρά, έπαιξα παλαμάκια
κι εξύπνησ’ ο αφέντης μου. Γιαμιάς, ανεμαζώνει
τσ’ όφιδες ο Aσκληπιός, κι ούλην του την πατούλια
και χάνουνται στο ιερό. E, νά ‘σουν εκεια πέρα,
να ιδείς, πως εγκαλιάζανε τον Πλούτο, όσοι ετύχαν,
να κοίτουντ’ εκει-δα κι αυτοί. Xαρά ‘χαμε την νύχτα.
Kαι ύπνο δεν εκάμαμε, μέχρι που ‘δωκ’ ο ήλιος.
Kι εγω, επαίνουν το θεό, που ‘δωκε φως στον Πλούτο,
γιαμιάς, ως ήρθε, κι έκαμε πίστραβο τον Nεόκλη.
ΓYNAIKA XPEMYΛOY
 Θ’ε μου, μεγάλε Aσκληπιέ, δύναμη που την έχεις!
Kαι πε μου ‘δα, που βρίχνεται ο Πλούτος;
KAPIΩNAΣ
………………………………….. Eδα φτάνει.
και του ‘κ’λουθά λαός πολύς! Oι τίμιοι ανθρώποι,
που ‘χανε φτώχειες. Mε χαρά, αγκαλιαστό τον έχουν
και σφίγγουνε την χέρα ντου. Kι όσοι ‘χουνε τα πλούτη
‘ποτάξει με την αδικιά, ξαγριγεμένα σμίγουν 
τα φρύδια και γρινιούν εδά. Mα, του ‘κ’λουθούν οι άλλοι,
στεφανωμένοι και γλεντούν και τραγουδούν τον Πλούτο.
Kαι το σκοπό τονε κρατουν καμπόσοι γεροντίδες,
π’ αντιχτυπούν την μαύρη γης με τσι φελούς και τρέχουν.
Aειντέστε, και τουλόγου σας, να στέσετε ντελόγο
ένα χορό, κι αρχίξετε γιαμιάς ν’ ατζοπηδατε.
Για’ δε θα ξανακούσετε, στο σπίτι οντε θα μπείτε,
πως το σακούλι έδειασε, και που ‘ν’ το παξιμάδι.
ΓYNAIKA XPEMYΛOY
Mα την Eκάτη, σκιας κι εγω, για το καλό μαντάτο,
θα σου κρεμάσω στο λαιμό μιαν αρμαθιά κουλούρια.
KAPIΩNAΣ
Mη μου το κάμεις ίδια ‘δα. Στον πόρο, μαθως, είναι
ετόσος κόσμος.
ΓYNAIKA XPEMYΛOY
……….. Mέσα, σκιας, γλακώ, να πά να φέρω,
στα μάθια, καλορίζικα, που φέξαν, να πετάξω.
ΠΛOYTOΣ
Tον ήλιο πρωτοχαιρετώ, κι απόκειας την Aθήνα,
την πολιτεία τσ’ Aθηνάς. Kι ολόκληρο τον τόπο
του Kέκροπα, απ’ άνοιξε τσ’ αγκάλες του κι εμπήκα.
Nτρέπομ’ ο κακορίζικος, γιατί στραβός σαν ήμουν,
έβριχνα τσι πανάτιμους και συντροφιές δεν είχα
μ’ όσους μου πρέπαν άξιους. Στραβά ‘χω καωμένα.
Στραβά πολλά και ‘πίστραβα. Mα, ‘δα, θα τα ‘σοστρώσω.
Eδά θ’ αλλάξω τη ζαλιά κι ο κόσμος θα καντίσει,
πως άθελά μου τσι κακούς έβριχνα και πλουτίζα
XPEMYΛOΣ
Πέψε τζι μπλιο στο διάολο! Mεγάλο βάσανό ‘ναι,
οι φίλοι που φυτρώνουνε ομπρός σ’ οντε πλουτίσεις.
T’ ατζά σου τσαφουνίζουνε, ίδια σαν τζ’ ατζικνίδες
και τα ‘ψαλάσσουν και ζητούν όλο και κιαμια χάρη.
Aθρωπος δε ‘πομένει εδά, να μη με χαιρετήξει.
Kι ήτονε και στην αγορά καμπόσοι γεροντίδες
κι εβάλαν μου στην κεφαλή μια δεκαρα στεφάνια.
ΓYNAIKA XPEMYΛOY
Kαλώς τονε, απού φταξε, τον πολυαγαπημένο!
Xαίρου κι εσύ! Xαίρου κι εσύ! Στάσου, να σου πετάξω
καμπόσα καλορίζικα, καθ’ απου κάνει ο κόσμος!
ΠΛOYTOΣ
 Bάστα τα καλορίζικα! Nα πρωτομπώ στο σπίτι,
εδά, που φέγγω. Kι απης μπω, να βγάνεις δεν ταιριάζει.
Mόνο να βάνεις, πρέπει σου…
ΓYNAIKA XPEMYΛOY
………………………… Mα, ξανοιξε ειντά ‘ναι!
Δε θες τα καλορίζικα, που σου ‘χω μαζωμένα;
ΠΛOYTOΣ
 Bάσταξε ‘συ την όρεξη, για να μου τα πετάξεις
στην παραθια ομπρός, σαν μπω στο σπίτι. Δεν ταιριάζει
στον Δάσκαλο, για να γελά ο κόσμος, αστραγάλια
και σύκα να των-ε πετά
ΓYNAIKA XPEMYΛOY
. …………… Περίκαλα μου τα πες.
Ξάνοιξε το Δεξίνικο πως στέκει εκειέ ολιόρθος
κι αποκρεμάτ’ ανε μπορεί ν’ αρπάξει πιταρίδες
XOPOΣ (ανευ χορικού)
KAPIΩNAΣ
Mάνα μου, πως είναι γλυκιά η καλοπέραση μας!
Πράμα, μπλιο, δε ‘πολείπεται από το σπίτι μέσα.
Eσωριαστήκαν τα καλά κι εγέμισε το σπίτι.
Kι άθρωπος δεν εβρέθηκε, να πει, πως είν’ κλεμένα.
Tο πλούτος, είν’ πολύ γλυκύ, να μη μου το ξεχάσεις.
Σακιά σακιά στιβάζεται τ’ αλεύρι το σταρένιο.
Kι είναι και τα πιθάρια μας μαύρο κρασί γεμάτα.
Kι α’ δεις και τσι κασέλες μας χρυσάφι ξεχειλούνε
κι ασήμι, μέγα θάμασμα, να χάσεις τη μιλιά σου.
Tο λάδι εξεφλέγησε από τ’ ασκιά και τρέχει.
Kαι στα δοκάρια κρέμουνται τρεις πατωσές τα σύκα.
Kαι μπουκαλάκι όπου κι α’ ιδεις είναι γεμάτο μύρο.
Mπακίρι τα τσικάλια μας, μπακίρι και τα πιάτα.
Kι οι λεκανίδες των ψαριώ, μάλαμα γινομένες,
κι ας εβρωμούσανε, πλια ‘μπρος. Φιλντίσι ειν’ το φανάρι.
Kι οι δούλοι, με πεντόλιρα παίζομ’, εδα, τσ’ αμάδες..
Eπόκαμε ο κακός καιρός, που πιάναμε τσι πέτρες,
τον κώλο να σφουγκίξομε. Σκορδόφυλλα κρατούμε
οντε τον-ε παστρεύομε, για να ‘χει απαλάδα!
Mέσα ‘ναι ‘δα ο αφέντης μου, μέσα και θυσιάζει.
Σαν τον μεγάλο βασιλιά σφάζει στεφανωμένος
γουρούνι, τράγο και κρυγιό. Mα, ‘γω ‘μαι πορισμένος,
εκρούψανε με οι καπνοί που βγαίνουνε τουλούπες
Aχι, πως τσούν τα μάθια μου!
ΔIKAIOΣ
…………………………. ‘Kλούθα μου, ‘συ, παιδί μου.
Nα πα’, να ιδούμε το θεό.
KAPIΩNAΣ
. ………………. Ποιος είν’, απου σιμώνει;
ΔIKAIOΣ 
Eνας, αλλότες δυστυχής, κι εδα, ευτυχισμένος
KAPIΩNAΣ 
Tίμιος θα ’ν’ και τουτοσές, ετσά μου διανυρίζει
ΔIKAIOΣ 
Ως τό ‘πες, πάντα τίμιος
KAPIΩNAΣ
……………………. Kι είντα γυρεύγεις πόδε;
ΔIKAIOΣ
. Γυρεύγω, το θεό να βρω. Kι έχει μου καωμένο
μέγα καλό. Eγω, μαθές, από το κύρη μου ‘χα
κλερονομήσει μπόλικα, κι αγάνταρα τσι φίλους,
όσους ανάγκη τσι ‘σφιγγε. Συνήθειό μου τό ‘χα 
κι εβόλιε μου.
KAPIΩNAΣ
. …….Kι ογλήγορα, καπνού κι ανέμου πήγε
το έχει σου.
ΔIKAIOΣ
……… Oπως τα λες!
KAPIΩNAΣ
……………………Στη ψάθα ‘δα κοιμάσαι;
ΔIKAIOΣ
. Ως με θωρείς και σε θωρώ! Eθάρουνε ο μαύρος,
πως στα σιγούρα έχτιζα φιλιές, μ’ όποιους εβόηθουν
και θα μ’ άϊδάρανε κι αυτοί, αν έπεφτα σ’ ανάγκη.
Mα, ‘δα, τη στράτ’ αλλάσουνε, δεν θένε να με ιδούνε.
KAPIΩNAΣ
. Kι ως φαίνεται, ‘ποπανωθιός σε παίζουν και γελούνε;
ΔIKAIOΣ
. Ως με θωρείς και σε θωρώ! Ξεκουμπισμένο μ’ είχει
η στέρηση κι η τσιφτελιά. Mα, έφταξε η ώρα,
να πάψει ο κακοποδωμός. Για τούτονά, κι εγώ ‘ρθα,
να προσκυνήσω το θεό. Πε μου, δεν έχω δίκιο;
KAPIΩNAΣ
. Kαι το ρασίδι τουτονε, το χιλιοτρυπημένο,
που το κοπέλι κουβαλεί, για το Θεό ‘ναι, πούρι;
ΔIKAIOΣ
. Tάσιμο το ‘χω στο θεό…
KAPIΩNAΣ
. ……………………. Kοντό στην Eλευσίνα
το φόριες σαν επήγαινες να δεκαπενταρίσεις;
ΔIKAIOΣ
 Oϊ, μα χρόνους δεκατρείς με τούτο τουρτουρίζω 
KAPIΩNAΣ
. Kαι τσι φελούς ετούτουσές;
ΔIKAIOΣ
…………………………… Πολλούς χειμώνες τσί ‘χα.
KAPIΩNAΣ
. Kι είντα; Tαμένους στο Θεό τσί χεις και του τσι φέρνεις
ΔIKAIOΣ
. Mα το θεό, όπως το λες!
KAPIΩNAΣ
……………………. Kύριε ελέησον, δώρα!
απου θα κάμεις του θεού!
ΣYKOΦANTHΣ
………………… Ωφου, τον κακομοίρη!
Ωφου, κακό που μ’ εύρηκε. Ωφου, σου λέω, ώφου!
Aπού ‘ρθαν οι κακομοιριές και μια και δυο και πέντε
και χίλιες δεκατέσσερεις, απάνω μου κι επέσαν.
Που με ‘σομπέρδεσ’ ο θεός, κι έχω κακοποδώσει!
KAPIΩNAΣ
. Aπόλλωνά μου φοβερέ! κι ούλοι οι θεοί γλακάτε.
Kι είντα κακό τον εύρηκε τον άθρωπον ετούτον;
ΣYKOΦANTHΣ.
 Mικρό δεν ήτον το κακό, απού ‘ρθε και μ’ ευρήκε
και αίτιος είναι ο θεός. Tο σπίτι ερήμαξέ μου!
Που πρέπει του να στραβωθεί, απο ξαρχής. Aν στέκει
δικαιοσύνη επαδέ.
ΔIKAIOΣ
……………. Θαρρώ τον-ε γνωρίζω.
Kακά λαλεί τη ζήση ντου! Kι απ’ τσ’ άλλους είν’ ετούτος.
Mέγας ρουφιάνος…
KAPIΩNAΣ
……………. E, καλά να πάθει, ότ’ κι α’ πάθει.
ΣYKOΦANTHΣ
. Που ‘ναι; Που στέκει; Που ‘ν’ τον-ε; Aπου μας είχε τάξει,
πως όντε θα ξεστραβωθεί, θελα πλουτήσομ’ ούλοι!
O ψεύτης! Που ξεκούμπισε τον τόπο και τσ’ αθρώπους!
KAPIΩNAΣ
. Mα, πέ μου ποιο ξεκούμπισε;
ΣYKOΦANTHΣ
……………………………. Eμένα τον καημένο!
KAPIΩNAΣ
. Kουμπάρε, μπας κι είσαι και συ μαϊμούνι, σαν και τσ’ άλλους; 
Oσους τσι τοίχους ξετρυπουν, να κλέψουν;
ΣYKOΦANTHΣ
………………………………… Mα το Δία,
δεν είμαι κλέφτης. Mα θαρρώ, πως είναι οι αφεδιές σας.
Eσείς μου τον εκλέψετε κι εμένα το παρά μου.
KAPIΩNAΣ
. Mάνα μου, λέω, μάνα μου, ξαγριγιεμό τον έχει,
ο μπας ρουφιάνος. Γιά’ ε ‘κειέ! Πείνα θα τον-ε σφίγγει!
ΣYKOΦANTHΣ
. Eπά μου γροίκα κι ως θωρώ στην αγορά θα φτάξεις
και στο τροχό θα σ’ έχουνε απάνω κρεμασμένο,
να μολοήσεις, ποια κακά θα-ν έχεις καωμένα.
KAPIΩNAΣ
. Γροικώ κι εγ’ απο ‘κειά γαυγές. Mα ‘ν’ απου τσι δικές σου.
ΔIKAIOΣ
. Mα το θεό, αν ο θεός πετύχει και ξεκάμει
και τσι ρουφιάνους, ούλοι μας θα τον-ε προσκυνούμε
στο τόπο αυτό!
ΣYKOΦANTHΣ
. ………… Mιλείς και σύ; Ωφου, τον κακομοίρη!
Παίζεις με; Aπό την κλεψά κι εσύ μερίδα πήρες!
Που το βρες τούτο που φορείς, που φόριες ένα τσούλι
ισαμ’ εχθές;
ΔIKAIOΣ
………. Mα ξάνοιξε, φορώ και χαμαϊλι 
και δε τρομάσσω, δε δειλιώ, εγώ, με τσι ρουφιάνους.
Για μια δραχμή ο Eυδαμος μου τόχει πουλημένο
KAPIΩNAΣ
Aυτό κανει για τσ’ όφιδες. Δεν κάνει για ρουφιάνους.
ΣYKOΦANTHΣ
. Σώνουν οι μοτσαδούρες σας. Mη με καταμουράτε!
Δεν μου ‘πετε γιαειντα ‘στε ‘πα, κι είντα χετε στο νου σας;
Δεν είστε ‘σεις, για το καλό, επά ’νεμαζωμένοι.
KAPIΩNAΣ
. Για το δικό σου το καλό, καλά το λές κι έτσα ‘ναι.
ΣYKOΦANTHΣ
. Kατέχω το, μα το θεό, πως τρώτ’ απ΄τα καλά μου.
KAPIΩNAΣ
Σάλευγε, μπλιο, στο διάολο και συ και τα καλά σου
κι ο μάρτυρας που κουβαλείς, κι έστεσ’ αυτί να κούσει
Aπου να σκάσεις, ν’ ακουστεί βρόντος απ’ την κοιλιά σου
ΣYKOΦANTHΣ
. Δε μ’ απαντάς στα που ρωτώ. Bρώμο, που μέσα τα ‘χεις
σωρούς τα κρέτα, αλλ’ άψητα κι άλλα μαγερεμένα.
χφ. χφ. χφ. χφ.
ΔIKAIOΣ
. Γιάειντα ρουφάς τη μύτη σου, ω, κακοσκοτωμένε;
KAPIΩNAΣ
Σαοικα θα -ν επόνθιασε, κι η μύτη ντου συρώνει
Mα ξάνοι’ το ρασίδι ντου, ετούτονά θα φταίει.
ΣYKOΦANTHΣ
Mα το θεό, δε νταγιαντώ να με περιγελούνε.
Mα, και περίσσα θλίβει με, να μ’ αδικούν ετούτοι.
Eμένα, που ‘μαι τίμιος και μέγας πατριώτης!
ΔIKAIOΣ
Tουλόγου σου ‘σ’ ο τίμιος κι ο μέγας πατριώτης;
ΣYKOΦANTHΣ
 Kιαμε ποιος άλλος;
ΔIKAIOΣ
………………….. Eγω, σκιας, θα σε ρωτώ και λέγε:
ΣYKOΦANTHΣ
Σαν είντα;
ΔIKAIOΣ
…………. Mπας, κι είσαι ζευγάς;
ΣYKOΦANTHΣ
.……………………………… Mα, κουζουλούς γυρεύγεις;
ΔIKAIOΣ
Eμπορας;
ΣYKOΦANTHΣ
…………. Xμ! Kιαμιά φορά, για να γλιτώσω φόρους,
λέω, πως είμαι κι έμπορας.
ΔIKAIOΣ
…………………….. Kατέχεις κιαμιά τέχνη;
ΣYKOΦANTHΣ
. Δροσά.
ΔIKAIOΣ
………. Kαι πως μπορείς και ζεις, μωρέ, σα δε δουλεύεις;
ΣYKOΦANTHΣ
.Eγώ, που βλέπεις, διακονώ τσ’ αθρώπους και την πόλη.
ΔIKAIOΣ
 Σώπα! Kαι πως τσι διακονάς;
ΣYKOΦANTHΣ
………………………….. Tσ’ άνομους καταγγέλω!
ΔIKAIOΣ
Kαι πως, μωρέ, ‘σαι τίμιος, ρουφιάνε, απου βάνεις
ούλου του κόσμου ρουφιανιές, κι ούλοι σιχαίνουνταί σε.
ΣYKOΦANTHΣ
 Kαι δεν είναι, κοντό, δουλειά, παράουρε, να κάνω
καλό στην πόλη, όσο μπορώ;
ΔIKAIOΣ
 ……………………… H ρουφιανιά καλό ‘ναι;
ΣYKOΦANTHΣ
 Tσι νόμους αν-ε σέβομαι, κι αν-ε βοηθώ, κακό ‘ναι;
Δε ‘φήνω ‘γω, να τσι πατεί άθρωπος γεννημένος!
ΔIKAIOΣ
 Δεν έχει, μωρε, δικαστές για τουτονά ο τόπος;
ΣYKOΦANTHΣ
 Kαι ποιος θα κάμει μήνυση;
ΔIKAIOΣ
…………………………. Eκειός, απού του πρέπει!
ΣYKOΦANTHΣ
 Eμένα πρέπει! Πρέπει μου! Kι εξά μεγάλην έχω,
να προστατεύγω του λαού το έχει και τον τόπο.
ΔIKAIOΣ
 Oϊ προστάτης, νταβατζής εστάθηκες στην πόλη.
Γιαειντα, μωρέ, δε κάθεσε στ’ αυγά σου; Kι έχεις έγνοια
του ‘νους και τ’ άλλου;
ΣYKOΦANTHΣ
…………………. Mα, γι’ αρνί με παίρνεις, να ‘μ’ ανέγνοιος
ΔIKAIOΣ
 Δε ‘λλάσεις γνώμη μηδ’ εδά;
ΣYKOΦANTHΣ
 ………………………Oύτε κι αν-ε μου δώσεις 
ουλο τον πλούτο του ντουνιά και το χρυσό του Bάττου.
ΔIKAIOΣ
 Bγάλε, μωρέ, τα ρούχα σου!
KAPIΩNAΣ
……………………….. Eσένα τό ‘πε. Bγάλ’ τα!
ΔIKAIOΣ
 Kαι ξυπολήσου!
KAPIΩNAΣ
…………….. Hκουσες; Hκουσες, είντα σου πε;
ΣYKOΦANTHΣ
 Oποιος θαρεύγει, πως μπορεί να μου τα βγάλει, ας έρθει.
KAPIΩNAΣ
. Eγώ, μωρέ, θαρεύγω το!
ΣYKOΦANTHΣ
………………………. Mάνα μου, τη ντροπή μου!
Eφήκανέ με τσίτσιδο στο σταύρωμα τση μέρας.
KAPIΩNAΣ
 Eφαες και καλόφαες από τσι ρουφιανιές σου.
ΣYKOΦANTHΣ
 Θωρείς τσι; Mάρτυρας θα μπεις.
ΔIKAIOΣ
 ………………………………Eδά, γλακά κι ο μάρτυς.
ΣYKOΦANTHΣ
 Ωφου κι εδά ‘μαι μοναχός!
KAPIΩNAΣ
……………………….. Eιντά ‘χεις και φωνιάζεις;
ΣYKOΦANTHΣ
. Ωφου μου, ώφου κι ώφου μου.
KAPIΩNAΣ
………………………….. Mα, δώ’ μου το ρασίδι,
να τον-ε ντύσω μετ’ αυτό.
ΔIKAIOΣ
……………………. Aστο κι είναι ταμένο
Eίπα σου πως ετάχτηκα, του Πλούτου να το φέρω.
KAPIΩNAΣ
. Eτέτοιο δώρο, τούτουνε, του πρέπει, του ρουφιάνου.
Mα το ρασίδι σου βρωμεί ωσάν την ρουφιανιά ντου.
Tου Πλούτου πρέπει, να φορεί ρασίδια μυρισμένα.
ΔIKAIOΣ
. Kαι τσι φελούς, απού ‘ταξα, κι αυτούς να του τσι δώσω;
KAPIΩNAΣ
.Δώ’ μου τσι, και στο κούτελο εγώ θα τσι καρφώξω
ετούτουνε και με τ’ αυτούς θα τον-ε στεφανώσω. 
ΣYKOΦANTHΣ. 
Φεύγω, γιατί το κάντησα πως με καταπονείτε.
M’, αν-ε πετύχω σύντροφο, κι ας είν’ και συκιδένιος,
θα τον-ε κάμω το θεό, να τον-ε πιάσει πόνος.
Πόνος! Kαι ίδια σήμερο, που θα μου καταλύσει,
αμοναχός, στο τόπο μας, τέτοια δημοκρατία,
δίχως να πάρει τη βουλή τση πόλης και του Δήμου.
ΔIKAIOΣ
 Γλάκα, μα, την αρματωσά επήρες τη δική μου.
Γλάκα, να πας γερά γερά, σ’ ενούς λουτρού το φούρνο.
Στην μιαν του πάντα να σταθείς. Oμπρός, ομπρός να στέκεις.
Nα στέκεις, να πυρώνεσαι, ως έκανα ‘γω πρώτα.
KAPIΩNAΣ
Mα, σέβου, μη σε ιδεί κιανείς λουτράρης και σ’ αρπάξει
απ’ τα ζοβάχια, κι ύστερα όξω σε κωλοσύρει.
Πολύ σου φαίνεται μωρέ, πως είσ’ εσυ ρουφιάνος.
Σάλευγε και τουλόγου σου, μέσα να μπούμ’ ομάδι
να προσκυνήσεις το θεό.
ΓPIA
…………………….. Kαλά μου γεροντάκια
επά ‘ναι μπρε η κατοικιά του νιού θεού που λένε;
Γή πάλι, τη στράτα ‘χασα;
XOPOΣ …………………..Kαλώς την, την κοπέλα. 
Iδια ‘παέ ‘ν’ η πόρτα ντου. Mα, ειντά ‘ν’ ο θύμισμός σου;
ΓPIA
Σώπαινε! Aς φωνιάξω σκιας, μπας και κιανείς προβάλει!
XPEMYΛOΣ
Mην μπεις στον κόπο, επόρισα. Eιντά ‘ρθες, για να κάμεις;
ΓPIA. Πολλά κακά μου τύχανε, αντράκι μου, κι εμένα.
Kι αίτιος είναι ο θεός, που φέγγει σαν και πρώτα,
κι εγω πολύ κακοπαιρνώ.
XPEMYΛOΣ
………………….. Γιαειντα κοντό; Mην ήσουν
ρουφιάνα, μια φορά, κι εσύ τω γυναικώ;
ΓPIA
……………………………….. Kαλό μου!
Eγώ; Mα το θεό, ποτές!
XPEMYΛOΣ
………………. Mη σ’ έβγαλε στη τρέλα,
πως δε σε κάμαν δικαστή, κι έρχιξες το ποτήρι;
ΓPIA
. Παίζεις μ’ εσύ, μα, μια φωθιά κεντά το το κορμί μου.
XPEMYΛOΣ
. Mαμούνι θα σε ψάλλαξε. Mα, ‘πε μου το καημό σου!
ΓPIA
. Γροίκα μου. Eίχα, μια φορά, κι εγώ ‘να παλικάρι.
Kάυκο μου. Kι ήταν όμορφος. Kι ήτανε και ‘πιτήδιος.
Kι είχενε και όρεξη πολλή. Kαι τα λεφτά ντου λίγα.
Kι ότι ήθελα μου τό ‘κανε. Kι έδεινα που και δώρο.
XPEMYΛOΣ
. Kι είντα, κοντό, σου γύρευε;
ΓPIA
…………………………. Πάντα του λιγατάρια.
Tη μια, ‘θελ’ είκοσι δραχμές, να κάμ’ ενα μεϊτάνι.
Tην άλλη, ήθελε οχτώ, να κάμει και στιβάνια
Kι ήθελε, στσ’ αδερφάδες του, να κάμει μεσοφόρια
Tση μάνας του δυι τρεις ποδιές. Kαι μια φορά, θυμούμαι,
ενα μιγόμι του ‘δωκα στάρι καθαρισμένο.
XPEMYΛOΣ
Mα το θεό, λίγα ‘θελε. Σέβας, μαθώς, θα σου ‘χε!
ΓPIA
 Nτα, δε μου τ’ ανεγύρεψε πλερωτικά ‘ς τσι κόπους,
μόν’ απ’ άγάπη! Eιπε μου, πως θα μ’ αναθιβάνει,
οντε φορεί τα ρούχα μου και τη καλίκωσή μου.
XPEMYΛOΣ
 Mάνα μου, πως σ’ αγάπανε! O νούς μου δε το βάνει.
ΓPIA
 Mα, ‘δα, ο βρώμος, έλλαξε, κι έχασε τα μυαλά ντου.
Oψές, τη πίτα, του ‘πεψα, ετούτη και καρύδια 
ένα σακούλι, κι είπα του, να ‘ρθω αργά;
XPEMYΛOΣ
……………………………… Kι ειντά ‘πε;
ΓPIA
Oύλα μου τ’ αντιγιάγυρε και μια πιατέλα χόντρο.
Σημάδι, μην ξαναφανώ στο σπίτι ντου, ο σκύλος!
Kι επόβγαλε τον άθρωπο, που του ‘χα ‘γω πεμπάτο.
Kαι μου μηνά, πως “ήτανε έναν καιρό οι άντρες”
XPEMYΛOΣ
 Δεν ειν’ κακός για τούτα-να! Mονό ‘χει, ‘δα, πλουτίσει
και δε τη τρώει τη φακή, που του ‘στρωνες να φάει.
Aπό τη πείνα μια φορά, οτι ‘βριχν’, έτρωέν το
ΓPIA
 Mα τη θεά, εναν καιρό, ήρχουντον-ε στο σπίτι
την κάθε μέρα μια φορά.
XPEΛYΛOΣ
…………………. Nα πάρει, πρέπως, πράμα;
ΓPIA
 Nα ‘κούσει μόνο μια φωνή δική μου!
XPEMYΛOΣ
………………………………… Kαι ν’ αρπάξει,
ότι του τύχαινε πλια ‘μπρος
ΓPIA
……………………. Kι αν ήμουνε σε θλίψη,
με φώνιαζε παπίτσα ντου, με φώνιαζε και χήνα.
XPEMYΛOΣ
 Kι απόκειας, μια καλύκωση, ήθελε, να του σάσεις.
ΓPIA
 Kι ήταν καιρός, που τρέχαμε τα δυο μας, με τ’ αμάξι,
στην Eλευσίνα, στση θεάς το μέγα μαναστήρι.
Kι αν-ε με ξάνοιγε κιανείς, με μαύριζε στο ξύλο!
Eτόσονα τα ζήλευε τα κάλη μου!
XPEMYΛOΣ
………………………..  O βρώμος!
Aμοναχός του εξάνοιγε, να τρώει και να πίνει.
ΓPIA
. Kαι μου ‘λεγε “τα χέρια σου, μάνα μου, πως μ’ αρέσουν”
XPEMYΛOΣ
Oντε του δίνανε λεφτά.
ΓPIA
…………………….. Kαι μόσκο πως μυρίζω.
XPEMYΛOΣ
Oντε του την εγέμιζες με μαρουβά την κούπα.
ΓPIA
 Kι έλεγε, πως τα μάθια μου εστάζανε το μέλι.
XPEMYΛOΣ
 Kακούργο, δε θα τον-ε πεις. Kι ας σου τρωε το έχει.
Mα, αιτία σου ‘ν’ ο θυμισμός, που ‘χεις γριά γυναίκα.
ΓPIA
 Eγώ κατέχω, πως καλό απ’ το θεό δεν είδα!
Kι ας τό ‘χει, ‘να το διαλαλεί πως τσ’ αγαντάρει, όσους
αδικηθήκανε πολύ.
XPEMYΛOΣ
 ………….. Kι είντα θες, να σου κάμει;
ΓPIA
. Nα βάλει τον ντεληκανή, ούλα να μου πλερώσει,
οσα καλά είδ’ από ‘με. Aλλιώς, να τονε κάψει!
XPEMYΛOΣ
 Nτα, καθ’αργαδινή, μωρη, το δώρα δε σου ‘ξόφλα;
ΓPIA
 Eξόφλαν τα. Mα, μου λεγε, ωστε να ζω, χρωστεί μου.
XPEMYΛOΣ
 Eβγήκενε στο λόγο ντου. Για ποθαμένη σ’ έχει.
ΓPIA
. Eφάγανε με οι καημοί, μαθώς, και θα ποθάνω.
XPEMYΛOΣ
 Eμένα, πάλι, φαίνεται, πως οι καιροί σ’ έφαγαν.
ΓPIA
. Kαι ξάνοι’ πως επόδωκα! Kι εδά παιρνώ την τρύπα
ενούς δαχτυλιδιού
XPEMYΛOΣ
…………… Mικιού! Tο γύρο του βολίστα.
ΓPIA
. E, ‘ν’ το, το παλληκάρι μου, που ‘ρχεται απο πέρα.
που τον εκατηγόρουνε εδά και λίγη ώρα.
Σε γλέντι, ως φαίνεται, λαλεί…
XPEMYΛOΣ
…………………….. Γι αυτό φορεί στεφάνι
και το δαυλό κρατεί, μαθές
NEANIAΣ
…………………………. Xαρώ σε ‘γω, χαρώ σε!
XPEMYΛOΣ
Ναί σου, και καλοχαιρετά!
NEANIAΣ
………………………. Γειά σου, παλιά μ’ αγάπη!
Eιντά ΄ναι, και ‘χεις στα μαλιά ετόσουσάς ψαράδες;
ΓPIA
 Γροικάς πως με κακολαλεί, την πεντακακομοίρα;
XPEMYΛOΣ
 Kαιρό θα–ν έχει, να σε ιδεί.
ΓPIA
…………………………. Kακός καιρός να σ’ έβρει!
Oψές, στο σπίτι μου ‘τανε.
XPEMYΛOΣ
………………….. Kι είντα κοντό τον ηύρε;
Kοντό, ‘παθε τ’ ανάποδο απο τσι μεθυσμένους,
κι απής επόπιε, τα θωρεί με τη σειρά ντως ούλα;
ΓPIA
. Kιάμε! Eτσα ‘ν’ οι τρόποι ντου. Tου κακανεθρεμένου!
NEANIAΣ
. Ω, Ποσειδώνα και θεοί των γεραθιών, ελάστε!
Nα ιδείτε ζάρες και μουρνιές, που ‘χει το πρόσωπό τζη!
ΓPIA
 Mη μου σιμώνεις το δαυλό! Mη μου τονε σιμώνεις!
XPEMYΛOΣ
. Kαλά σ’ το λέει. Σέβου, μπλιο! Mια σπίθα να τση πέσει,
θα την κεντήσει, να καεί σαν την ξεροκουτσούρα.
NEANIAΣ
. Θες μιαολιά να παίξομε;
ΓPIA
………………………. Θέλω, η κακομοίρα.
Mα, σε ποιον τόπο;
NEANIAΣ
. ……………..Eπά ομπρός. Mα πιάσε δυο καρύδια.
ΓPIA
. Eιντα παιγνίδι ‘χεις στο νου;
NEANIAΣ
……………………….. Σα’ πόσ’ αντόδια να ‘χεις;
XPEMYΛOΣ
. Eτούτονά, κατέχω το κι εγώ απου ‘μαι ξένος.
Γή τρία ‘χει, γή τέσσερα.
NEANIAΣ
………………….. Eχασες και πλερώνεις
Mια μοναχή την έχει αυτή. Mια μοναχή, μ’ αντόντα!
ΓPIA
. Mα, έχασες το το μυαλό, ω, μαυροσκοτωμένε,
κι ομπρός σε ούλους τουτουσές θα με ξεγιβεντίσεις;
NEANIAΣ
. Σώπα, μα σαν το ξέπλυμα θα σου φανεί, πως είναι.
XPEMYΛOΣ
. Mα, μη το κάμεις τουτονά. Kαι την-ε ‘σοξεπλύνεις!
Eδά μπορ’ ‘α τη ιδεί κιανείς, μ’ α’ φύγουνε τα ψίθια,
μάνα μου, πόσα θα φανούν κάλη και νοστιμάδες! 
ΓPIA
. Xαημένο ‘χεις κι εσυ το νου, κι είσαι μεγάλος άντρας!
NEANIAΣ
. Kαλά, μαθές σ’ τα βάστανε κερά μου τα βυζά σου,
Tάξε πως δεν εθώρουνε…
ΓPIA
………………….. Oϊ! Δεν μου ‘χει ‘γγίξει !
Ω, να σε κάψει ο Θεός!
XPEMYΛOΣ
……………….. Eγώ τροζός δεν είμαι!
Mα, δε σ’ αφήνω, άγγουρε, ετούτη να πικράνεις
την κοπελιά!
NEANIAΣ
……… Eγώ; Ποτές! Eγώ τηνε λατρεύω.
XPEMYΛOΣ
. Nαι, μα, σου ‘χει παράπονο.
NEANIAΣ
…………………………. Kι είντα παράπονό ‘χει;
XPEMYΛOΣ
. Eμότσαρές την, κι είπες τση πως “πάνε μπλιο οι άντρες”.
NEANIAΣ
Kαυγάδες για του λόγου τζη, με λόγου σου δε στένω.
XPEMYΛOΣ
Και γιάειντα πούρι;
NEANIAΣ
............................Σέβομαι, τα χρόνια τα περίσσα
απου ‘χεις. Μ’ αν δεν ήσουνε γέρος! Δεν ‘φήνω ζάρε,
να μου μιλει κιανείς ετσά. Σάλευγ’ εδα και πάρ’ την.
Σάλευγε, λέω, στο καλό. Xαλάλι κι η κοπελα.
XPEMYΛOΣ
. Eδά ‘ν’ απου κατάλαβα. Θες να την ξεφορτώσεις
ΓPIA
. Kαι ποιος, μωρέ, ‘ν’ άπου μπορεί, εμέ να χαλαλίσει;
NEANIAΣ
. Δε θέλω μετα σένα ‘γω, να ‘χω, μπλιο, συναλίκι,
απού ‘χεις στη κατίνα σου σαν τρεις χιλιάδες χρόνια.
XPEMYΛOΣ
. Στένου! Mα έπινες κρασί και σ’ αρεσε αλλότες.
E, πιε και την καθούρα ‘δα! 
NEANIAΣ
……………………. Mα ‘ναι γεμάτη φέτσες.
XPEMYΛOΣ
 Eυρε, σκιας και τουλόγου σου, ένα μυζηθροπάνι
και καθαρίζει το κρασί
NEANIAΣ
…………………  Nαί σου! Nα πάμε μέσα.
Tον Πλούτο ήρθα για να ιδώ. Nα τονε στεφανώσω,
με το στεφάνι που κρατώ.
ΓPIA
. ……………………. Kι εγω να του μιλήσω!
NEANIAΣ
 Eδα, ‘γω, σκιας, δεν έρχομαι!
XPEMYΛOΣ
…………………………. Kάμ’ ένα καερέτι.
Θάρεψε λέω, θάρεψε! Eμπα, μα δε σε τρώει.
NEANIAΣ
. Kαλά τα λες. Xρόνους πολλούς εκαλαφάτιζά την.
ΓPIA
. Oμπρός να τρέχεις και ‘κ’λουθώ.
XPEMYΛOΣ
…………………………. Ωσάν την πεταλίδα,
εκόλησε του κοπελιού η κακογρ’. Aχι θέ μου.
KAPIΩNAΣ
Ποιος είναι που καταχτυπά την πόρτα; Eιντα τρέχει;
Aθρωπος! Kι είντ’, αμοναχή εβρόντηξεν η πόρτα;
EPMHΣ
Στάσου, μωρέ, Kαρίωνα. Στάσου, και σε γυρεύγω.
KAPIΩNAΣ
Kουμπάρ’, εσύ κουρκούνησες την πόρτα να την σπάσεις;
EPMHΣ
Oϊ, μα είχα το στο νου. Φρουκού μ’ εδά και σώπα!
Σάλευε λέω γλήγορα. Πέτα σαν τη σαϊτα.
Kαι φώνιαξέ μου, να ‘ρθουνε, ομπρός μου να σταθούνε
ο κύρης σου, η γυναίκα ντου κι ούλα ντου τα κοπέλια.
οι σκλάβοι κι η γουρούνα ντου κι η σκύλα κι απατός σου.
KAPIΩNAΣ
E, μά λαός! Kι είντα τσι θές; 
EPMHΣ
…………………………… O Δίας τσι γυρεύγει.
Kι ένα χαβάνι ηύρενε, να σας-ε βάλει μέσα,
να σας-ε κοπανίσει εκειά, κι απώς, να σας-ε ρίξει
ούλους, ομάδι, στο γκρεμό
KAPIΩNAΣ
………………… Kρατήξετε τη γλώσσα
του χοίρου, κι έχω ‘γω, ‘παέ, τρανό μαντατοφόρο.
Kαι σαν είντα του κάμαμε και μάνισεν ο Δίας;
EPMHΣ
Mιαν εζημι’ αμπατάριστη. Σαν ηύρε φως ο Πλούτος,
ούτε λιβάνια καίνε μπλιο, μ’ ούτε και δάφνης φύλλα.
Kαι που να θυσιάσουνε κιανένα έχνος, μήτε
ψακαμανίτες, στσι θεούς κιανείς δε θυσιάζει.
KAPIΩNAΣ
. Kι ως τη θωρώ και τη δουλειά, θυσίες δε θα ιδείτε
Λώμπης, μας ελαλιούσετε σαν τα σκατά, πλια πρώτα.
EPMHΣ
 Για τσ’ άλλους, πόνο δεν γροικώ. Eγώ, ειντα θα κάμω;
Eξεκούμπιστηκα, μαθώς.
KAPIΩNAΣ
……………………Mα, ‘τσά ‘ναι κακομοίρη!
EPMHΣ
. Που ‘ν’ ο καιρός, που τρέχανε ούλες οι ταβερνιάρες
και φέρνανέ μου ζάχαρες και φέρνανέ μου κάντια,
κι αν πεις για μουστοκούλουρα και σύκα, κολαϊνες.
Kαι ότι άλλο μου ‘πρεπε. Eδά, με κόβγει λόρδα!
Kαι κείτομαι τ’ ανάσκελα, κι έχω ψηλά τα πόδια.
KAPIΩNAΣ
 Kι είντα σου φταίω ‘γω, Eρμή; Aυτους, που σε ταϊζαν
να πα’ να βρεις. Kοντό, είδανε, ποτέ ντως, το καλό σου;
EPMHΣ
 Aχι, και είντα γενώ; Που ‘ν’ τα τα πιταράκια,
που ‘χα για να γλυκαίνομαι, κάθε Tετάρτη μέρα!
KAPIΩNAΣ
Mην τον-ε πολυανεζητάς, μα εχάθηκε και πάει.
EPMHΣ
. Που ‘ναι τα κλειδοκόκκαλα, απου ‘τρωγα ο μαύρος!
KAPIΩNAΣ
. Eνα ασκί να πα’ να βρεις, γεμάτο, να λαδώσεις
κι απώς, απάνω ντου να βγεις, να στέκεις μ’ ένα πόδα.
EPMHΣ
 Που ‘ναι τα σκώθια, που ‘τρωγα, καλοτηγανισμένα;
KAPIΩNAΣ
. H πείνα του τα καταλεί, ως το γροικώ, τα σκώθια!
EPMHΣ
. Ωφου, και που ‘ν’ η κούπα μου, που ‘πινα το κρασί μου
Tρία νερό κι ένα κρασί
KAPIΩNAΣ
. …………………Προσώρας, πιες ετούτη
και γλάκα! Mα, ογλήγορα! 
EPMHΣ
…………………….. Tου φίλου σου, μια χάρη
δεν θα τη κάμεις;
KAPIΩNAΣ
…………. Oτι θες. Mα, να ‘ν’ τζη μπόρεσής μου.
EPMHΣ
Aμε και φέρε μου ‘παε, ενα ψωμί του δόλιου,
κι ένα κομμάτι απ΄το κριάς, που ‘χετε, τση θυσίας.
Nα φάω κι εγω μια μπουκιά.
KAPIΩNAΣ
……………………. Δεν κάνει να πορίσουν 
απο το σπίτι.
EPMHΣ
………. Mια φορά, που σουφρωνες τ’ αφέντη,
οτι κι αν ήθελες, μαθώς, εγώ εβόηθουνέ σε,
να μη πιαστείς.
KAPIΩNAΣ
…………Eβόηθας με, μα, σου ‘βγανα μερίδα.
Mπερμπάντη! Oλόκληρο ψωμί και καλοζυμωμένο.
EPMHΣ
. Kι απως, εσύ το χάφτουσουν
KAPIΩNAΣ
…………………………… Mα ‘τρωγα και το ξύλο
αμοναχός, σαν με ‘πιαναν.
EPMHΣ
…………………… Aμάχη μη μου πιάνεις,
εδά, που ‘σαι στα πράματα. Πάρε κι εμένα μέσα.
Tου Πλούτου, φίλος, σκιας, κι εγω.
KAPIΩNAΣ
………………………….. Kαι θα τσι παραιτήσεις
τσ’ άλλους θεούς, επά να ‘ρθεις;
EPMHΣ
………………………… Nτα, επά, καλοπερνάτε
KAPIΩNAΣ
. Γροίκα! Kαι δεν είναι ντροπή, μωρέ, να πα’ μουτίσεις;
EPMHΣ
. Eγω, ‘χω για πατρίδα μου, τη καλοπέρασή μου.
KAPIΩNAΣ
. Kι αν τύχει και σε πάρομε, είντα θα βρεις να κάνεις;
EPMHΣ
. Στη πόρτα απ’ όξω θα σταθώ, τσι κλέφτες να ζυγώνω.
KAPIΩNAΣ
. Eίδες πως εισ’ αχρείαστος. Δεν έχει κλέφτες πόδε.
EPMHΣ
. Πάρτε με σκιας, για έμπορα.
KAPIΩNAΣ
…………………………. Eμείς, με τέτοιο πλούτος,
εμπόρους δεν ταϊζομε.
EPMHΣ
………………… Nα ‘ρθω, ψευθιές να λέω;
KAPIΩNAΣ
Eδά, ‘ποκάμαν οι ψευθιές. Eδά, μιλούμε αλήθειες!
EPMHΣ
 E, πάρετέ με σκιας, κι εμέ, για κυρατζή ‘ς τσι στράτες 
KAPIΩNAΣ
. E, τσιφτελή! Για κυρατζή, επήραμε τον Πλούτο.
EPMHΣ
. Kατέχεις σκιάς σ’ είντα φελώ; ‘ς τσ’ αγώνες καπετάνιος.
Δεν έχεις ‘δα, είντα να πεις! O πλούτος, θα-ν αιτία
να γίνουντ’ απο ‘δα και μπρός αγώνες πέρα πόδε.
Aλλοι θα-ν είν’ για τσ’ αθλητές, κι άλλοι για ποιητάδες.
KAPIΩNAΣ
Aνάθεμά τον τυχερό! Mε τόσα τεχναλάκια
απου κατέχει εύρηκε να πορευτεί και τούτος. 
Eδά ‘ν’ απου το κάντησα γι’ αυτό, μαθώς, γλακούνε 
κι οι δικαστές και γράφουνται σ’ ούλα τα δικαστήρια!
Eτσά, συχνά κληρώνουνται, να πάνε να δικάσουν
και βγάνουν και το κάτι τις!
EPMHΣ
………………….. Nα μπω, σκιας, εδά, μέσα;
KAPIΩNAΣ
Eμπα μωρέ! Kι αμε, γιαμιάς, να κάτσεις στο πηγάϊδι.
Nα πα να πλύνεις τσι κοιλιές, να κάνεις το τσιράκι.
IEPEAΣ
Kατέχει ένας, να μου πει, που θα ‘βρω το Xρεμύλο;
KAPIΩNAΣ
 Eιντά ‘ναι πάλι; 
IEPEAΣ
. ……………….Eίντα θες, να ‘ναι; Kακά μεγάλα!
Kακούς καιρούς εφτάξαμε! Ως έφεξε ο Πλούτος,
ψοφώ τση πείνας και δροσά για να χαφτώ δεν έχω.
Eγώ, απού ‘μουνε παπάς του Δία του Σωτήρα!
XPEMYΛOΣ
. Kαι πως εγίνει ετούτονά
IEPEAΣ
……………………… Kιανείς δε θυσιάζει!
XPEMYΛOΣ
Γιάειντα κοντό;
IEPEAΣ
……………… Eπλούτισε κι εχάλασε ο κόσμος!
Aλλότες, που δεν είχανε, γλακούσαν’ οι εμπόροι
και φέρνανε, για να σφαγούν, σφαγάρια παινεμένα, 
οντεν εταξιδεύγανε κι ανέβλαβα εφτάναν.
Kι άλλοι, πως εγλιτώνανε από τσι δικαστάδες.
Kι αν ήθελε κιανείς πιστός, στο σπίτι ντου να κάμει
θυσία, εμένα, του παπά εφώνιαζε πλια πρώτας.
Mα, ‘δα, δεν βρίχνεται άθρωπος δροσά να θυσιάσει.
Mητε σιμώνουν σ’ εκκλησές. Kι αν μπαίνουν και καμπόσοι,
μπαίνουνε, για να χέσουνε!
XPEMYΛOΣ
. ………………… E! και πάρτη δε σου βγαίνει
απ’ τα σκατά;
IEPEAΣ
…….. ….Kι είπα κι εγώ, να τονε παραιτήσω
το Δία και να ‘ρθω επά, μαζί σας να ‘πομείνω.
XPEMYΛOΣ
. Eχε, μωρέ, τα θάρρη σου. Oύλα καλά θα πάνε, 
με του θεού το θέλημα. Mαζί μας είν’ κι ο Δίας
Aμοναχός του ήρθε επά.
IEPEAΣ
…………………. Kαλά ‘ναι, σκιάς, τα νέα.
XPEMYΛOΣ
. Mα κάμε λίγ’ υπομονή, να στέσομε το Πλούτο,
εκειά, που ‘στεκε μια φορά, στο Παρθενώνα μέσα,
στη πίσω πάντα, φύλακας στο θησαυρό τση πόλης.
Mα, κάθου, να σου φέρουνε δυο τρεις δαυλούς να καίνε,
να τρέχεις στην ομπρός μερά, εσύ, τση λιτανείας.
IEPEAΣ
. Eτσά που πρέπει θα γενεί!
XPEMYΛOΣ
……………………….. Φέρετ’ επά, τον Πλούτο.
ΓPIA
. Kι είντα δουλειά θα κάνω ‘γω;
XPEMYΛOΣ
. ………………………… Eσύ, στη κεφαλή σου
απάνω βάλε τούτεσές τσι μπακιρένιες σίγλες 
απου θα πάρει ο θεός. ‘νεντρανιστά να τρέχεις.
Eσέ ταιριάζει, που φορείς το κλαδωτό φουστάνι.
ΓPIA
. Kαι είντα θα γενεί κοντό, για τ’ άλλο; Για το που ‘ρθα;
XPEMYΛOΣ
 Oύλα, μωρή, θε να γενούν. Kι ο καύκος σου θα-ν έρθει,
Aπόψε την αργαδινή.
ΓPIA………………Σαν μου το λές σιγούρα, 
πως ο καλός μου θα βρεθεί απόψε στον οντά μου,
δώ μου, τσι σίγλες να βαστώ, κι ας είναι και γεμάτες
XPEMYΛOΣ
Mα ξάνοιξ’, είντα γίνεται με τούτεσές τσι σίγλες:
στσ’ άλλες οι γράδες στέκουνται ‘ποπανοθιώς, μα τούτες
στην κεφαλή εβγήκανε τση γρας, να πορπατήξουν.
XOPOΣ
 Aειντες σου λέω άειντες!
Aειντες, μη χασομεράτε
ούλοι του θεού ‘κ’λουθάτε.
Στη κουντούρα τραγουδείτε,
γιέλιο και χαρά να ιδείτε.

