APIΣTOΦANOYΣ
ΘEΣMOΦOPIAZOYΣEΣ
ΜΝΗΣΙΛΟΧΟΣ 
Θε’ μου και πότες θα φανεί κια’νά χελιδονάκι;
Πρωί πρωί με σήκωσε κι επιάσαμε τσι στράτες!
Να με ξεβγάλει θέλει μπλιο! Πε’ μου, μωρ’ Ευρεπίδη.
Πέ’ μου, μωρέ πρίχου μου βγει στ’ αντόδια η σπιλήνα!
Πού με γλακάς και πού με πάς; Πέ’ μου για να κατέχω!
ΕΥΡΙΠΙΔΗΣ     
Δεν κάνει να τ’ αφρουκαστείς! Εδά θα ιδείς, σαν πάμε!
ΜΝΗΣΙΛΟΧΟΣ 
Είντά ‘πες; Ειντά λες, μωρέ! Γιαειντα μαθώς δεν κάνει;
ΕΥΡΙΠΙΔΗΣ      
Είπα σου, σώπα και θα ιδείς!
ΜΝΗΣΙΛΟΧΟΣ  
………………………….Κι αν δε ταιριάξει πούρι,
να ιδώ;
ΕΥΡΙΠΙΔΗΣ
…….Ε, δε σου πρέπει σκιας μούδε και να τ’ ακούσεις!
ΜΝΗΣΙΛΟΧΟΣ
Εδά ‘ν’ απού μ’ αρμήνεψες! Γιά-ε ‘πιτηδιοσύνη!
Κατα που λες, δε ειν’ πρεπό, μούδε ν’ ακούσω ζάρε,
μούδε να ιδώ.
ΕΥΡΙΠΙΔΗΣ
…………… Δε σου ‘χω πει, πως είναι άλλο πράμα;
Ξεχωριστό!
ΜΝΗΣΙΛΟΧΟΣ
…………. Ποιο ζάβαλες; Το γροίκα απού το ξάνοι’;
ΕΥΡΙΠΙΔΗΣ
Ε, σάοικα!
ΜΝΗΣΙΛΟΧΟΣ
………… Γιαειντά κοντό;
ΕΥΡΙΠΙΔΗΣ
………………………. Για τούτονά το γιάειντα!
Ξέχωρα εγεννήκανε ‘πο μιας αρχής! Γροικάς μου;
Αρχή τζ’ αρχής, αμοναχός ήτονε ο αθέρας!
Πρώτος εξεχωρίστηκε! Κι απώς ούλα τα έχνη
εγέννησε, οσά ‘χενε μεσα στα σωθικά ντου.
Κι απώς, τ’ αμάτι έσασε, σαν το τεψί του γι-ήλιου
και το ‘δωκε να φέγγουνε και να θωρούνε τάξε.
Κι απώς, για να φρουκάζουνται, ένοιξε δυο τρυπούκλες
σαν τα χωνιά, τ’ αυθιά μαθώς.
ΜΝΗΣΙΛΟΧΟΣ
………………………. Κι, αιτία να ‘ν’ οι πυργιες,
εγώ, δεν πρέπει να γροικώ, μούδε να φέγγω πούρι!
Μα το θεό, χαρά ‘κουσα, να μάθω τέθοιο πράμα.
Ε, το παντέρμο τυχερό, σοφό να συντυχαίνεις!
ΕΥΡΙΠΙΔΗΣ
Πολλά θα μάθεις από ‘με, ωσάν κι αυτά!
ΜΝΗΣΙΛΟΧΟΣ
………………………………….. Κιαμ’ είντα!
Κι όξω απ’ αυτά, για μάθε μου, είντα λογιώς θα διάξω,
να κουτσαβλίζω μπρε κι εγώ κι από τα δυό μου πόδια;
ΕΥΡΙΠΙΔΗΣ
Μωρε, πορπάθιε κι άστα αυτά. Νεμάζωξε το νου σου!
ΜΝΗΣΙΛΟΧΟΣ
Καλά!
ΕΥΡΙΠΙΔΗΣ
…….. Για ξάνοιξ’ ίσα ‘μπρός. Θωρείς το πορταράκι;
ΜΝΗΣΙΛΟΧΟΣ
Θωρώ το, μα τον Ηρακλή!
ΕΥΡΙΠΙΔΗΣ
……………………….. Σώπαινε εδά.
ΜΝΗΣΙΛΟΧΟΣ
……………………………………… Σωπαίνω.
Ποιο πορταράκι;
ΕΥΡΙΠΙΔΗΣ
…………… Μή μιλείς!
ΜΝΗΣΙΛΟΧΟΣ
………………………. Kαλά! Σωπαίνω λέω!
Ντα, πορταράκι ειν’ ‘κείονέ;
ΕΥΡΙΠΙΔΗΣ
……………………. Σε τούτο-νά το σπίτι,
κάθεται-ν ο Αγάθωνας, που γράφει τραγωδίες.
ΜΝΗΣΙΛΟΧΟΣ
Ο Αγάθωνας; Ποιος κιαολιάς; Εκειοσάς απου ‘ναι
μαύρος και χεροδύναμος!
ΕΥΡΙΠΙΔΗΣ
………………………. Οϊ, μον’ ένας άλλος!
ΜΝΗΣΙΛΟΧΟΣ
Ε, δεν τον έχω ιδεί ποτές! Με τα δασά τα γένια;
ΕΥΡΙΠΙΔΗΣ
Ντα ‘δα, μωρέ, δε μου ‘λεγες πως δεν τον-ε κατέχεις;
ΜΝΗΣΙΛΟΧΟΣ
Ναι μα το θιο! Ποτές μου λ’ω, θωρώντας δεν τον έχω!
ΕΥΡΙΠΙΔΗΣ
Ως με θωρείς και σε θωρώ, τον ΄χεις γαστρωμένο!
Μον’ άστα! Δεν γατέχεις ε; ………………..
…………………………..Στάσου ‘παέ στο γύρο
Επορίσ’ ο φαμέγιος του. Είντα κρατεί στα χέρια;
Μερτα και ενα δαυλί βαστά αυτούμενο! Μα γιάειντα;
Σάοικα για την ποίηση πάει να θυσιάσει.
ΘΕΡΑΠΩΝ
Ισο μου κρατείτε.
Μην πολυμιλείτε.
Κλεισετε τσι μπούκες
κι ηρθανε οι μούσες.
Τον οντά κρατούνε.
Τ’ αφεντός βοηθούνε.
Ρίμες να ταιριάξει,
να τσ’ ομορφοσάξει
……………………………Ασιγανέ μ’ αέρα!
Σώπαιν’ αέρα, σώπαινε, μιαν αναπνιά μην ‘φήσεις.
………………………μιαν αναπνιά μην ‘φησεις
Κι εσυ, κύμα τση θάλασσας, μην ασπροκυματίσεις
ΜΝΗΣΙΛΟΧΟΣ
Νταν νταν νταν νταν!
ΕΥΡΙΠΙΔΗΣ
…………………. Σωπά μωρέ ν’ ακούσωμε
ΘΕΡΑΠΩΝ
……………………Πουλιά…Πουλια…Πουλιά μου!
Πουλιά μου πετασάρικα, κάτσετε στα κλαδιά σας
……………………… κάτσετε στα κλαδιά σας!
Κι εσείς…Κι εσείς…Κι εσείς…Κι εσείς…Κι εσεις αγρίμια λέω!
Κι εσεις, αγρίμια του βουνού, εμπάστε στην φωλιά σας!
ΜΝΗΣΙΛΟΧΟΣ
Νταν νταν νταν νταν, νταρανταντάν!
ΘΕΡΑΠΩΝ
…………………………………Αγρίμια και πουλιά μου!
Ο κύρης μ’ ο Αγάθωνας, ο γλυκομίλητός μου.
………………………. Ο γλυκομιλητός μου!
Κάθετε ‘δα!.. Κάθετε ‘δα!.. Κάθετε ‘δα, μανά μου!
Κάθετε ‘δα και σκεύγεται…. 
ΜΝΗΣΙΛΟΧΟΣ
…………………………Να πηδηχτεί!
ΘΕΡΑΠΩΝ
……………………………………….Ποιος το ‘πε;
ΜΝΗΣΙΛΟΧΟΣ
Τ’ αέρι τ’ αποσίγανο!
ΘΕΡΑΠΩΝ
…………………… Λ’ω! Ο αφεντικός μου!
Κάθετε ‘δα και σκέφτεται, ο γλυκομίλητός μου.
Στην τραγωδία τάξε!……………………….
Στην τραγωδία, ειντα να βρεί θεμέλεια για να βάλει
……………………….θεμέλεια να τση βάλει
Κι είντα καημούς!…Κι είντα καημούς!.. Είντα καημούς μου δίνεις!
κι είντα πετρογυρίσματα, καμάρες, θα τση βγάλει.
Ωφου καημοί και πάθη!………………………….
Κι άλλα στον τόρνο σέρνει εδά κι άλλα πηλομαχτίζει
…………………………… κι άλλα πηλομαχτίζει
Κι άλλα κακά!. Κι άλλα κακά!.. Κι άλλα κακά μου κάμε!
και στα τελάρα άλλα πατεί κι άλλα τα πελεκίζει.
Ωφου τα βάσανά μου!…………………………….
Κι άλλα τα χύνει στο κερί κι άλλα τα στρογγυλεύγει 
……………………….. κι άλλα τα στρογγυλεύγει
Κι άλλα κακά!… Κι άλλα κακά!… Κι άλλα, μα νταγιαντώ τα!
κι άλλα τα λιώνει στην φωθιά, κι απόκειας τα δουλεύγει.
ΜΝΗΣΙΛΟΧΟΣ
Κι απώς πηδιέται!
ΘΕΡΑΠΩΝ
………………… Ειν’ κιανείς εις το ναό χωσμένος;
Βιλάνος θα ‘ναι, σάοικα και κακανεθρεμένος!
ΜΝΗΣΙΛΟΧΟΣ
Εγώ ‘μαι επά και ναί σου!………………………
Επά ‘μαι εγώ, για λόγου σου και για τον ποιητή σου!
………………………… και για τον ποιητή σου!
Τον πολυγλυκομίλητο! Κι έλα παέ. Κουνήσου!
Ελα και φύγε πάλι!………………………….
Ελα και γιά-ε! Ξάνοιξε! Κάμε μου το χατήρι.
Κάμε μου… Κάμε μου μωρέ!….Κάμε μου το χατήρι! 
Ξάνοι’ και μη φοβάσαι!………………………
Ολιόρθος στέκει, καρτερά, να μπει στο χωνευτήρι.
ΘΕΡΑΠΩΝ
Γέρο, μεγάλη αποθρασά θα είχες στον καιρό σου!
ΕΥΡΙΠΙΔΗΣ
Μωρ’ άστονε στον διάολο! Τ’ Αγάθω φωνιαξέ μου.
Πέ του, παρακαλώ, να βγει που τον-ε θέλω! Ναί σου!
ΘΕΡΑΠΩΝ
Καλά, μα μην παράκαλείς! Εδά θα ξεπορίσει
Ενα τραγούδι έσαζε, μα απ’ την πολλή κρυγιότη
δεν τ’ ομορφοζευλώνανε οι ρίμες, και θα-ν έρθει
για να τσι λιάσει μιαολιά!
ΕΥΡΙΠΙΔΗΣ
………………………. Κι είντα μου λες να κάμω;
ΘΕΡΑΠΩΝ
Ανήμενε τον έπαε ίσαμε να προβάλει.
ΕΥΡΙΠΙΔΗΣ
Αχι κι είντα μου μέλεται την σημερνήν ημέρα!
ΜΝΗΣΙΛΟΧΟΣ
Ε, πε μου μπλιο μα το θεό, ειντά ‘ναι; Ειντά τρέχει;
Γιαειντα ‘ν’ τ’ αχείλι σου πρικιό; Γιαειντα ν-αναστενάζεις;
Είντα διαόλου συγγενείς είμαστε και το χώνεις!
ΕΥΡΙΠΙΔΗΣ
Μεγάλος κακοποδωμός μου μέλεται. Γροικάς μου;
ΜΝΗΣΙΛΟΧΟΣ
Εμά μωρέ! Είντα κοντό;
ΕΥΡΙΠΙΔΗΣ
……………………… Σήμερα θα ‘βγει η κρίση
και γή ποθαίνω ζάβαλες γή ζω ο κακομοίρης!
ΜΝΗΣΙΛΟΧΟΣ
Μα είντα κρίση; Σήμερα είν’ εορτή μεγάλη!
Τα Θεσμοφόρια μωρέ ανήμερα δεν είναι;
Μούτε δικάζουνε ποθές, μούδε βουλή δεν έχει!
ΕΥΡΙΠΙΔΗΣ
Ντα τούτονά ‘ναι τ’ άσκημο. Kακό πολλά μεγάλο.
Τα θηλυκά μαζώνουνται την σημερνή ημέρα
κι έχουν στον νου ντως το κακό για όνομής μου ζάρε.
Εδά θα αποφασίσουνε το πως θα με ξεβγάλουν.
ΜΝΗΣΙΛΟΧΟΣ
Γιαειντα μωρέ;
ΕΥΡΙΠΙΔΗΣ
…………….Πως κάθομαι λέει στσι τραγωδίες
και τσι περνώ πολλώ λογιώ. Και τσι καταμουρίζω!
ΜΝΗΣΙΛΟΧΟΣ
Καλά να πάθεις μα το θιο! Κατα που φταις, παθαίνεις!
Και, ναί σου ‘δα, εσκέφτηκες τρόπο να ξεμπερδέσεις;
ΕΥΡΙΠΙΔΗΣ
Είπα, να πω τ’ Αγάθωνα, του μέγα ποιητάρη,
να μπεί στα Θεσμοφόρια..
ΜΝΗΣΙΛΟΧΟΣ
……………………… Να κάμει είντα; Πέ μου!
ΕΥΡΙΠΙΔΗΣ
Να πα να βγει στην μάζωξη των γυναικώ κι απόκειας
να πει κι εμέ τα δίκια μου
ΜΝΗΣΙΛΟΧΟΣ
………………………. Και πως θα πάει πούρι;
Kατσά κατσά, γή φανερά;
ΕΥΡΙΠΙΔΗΣ
………………………… Χωστά, μωρέ, θα πάει
γυναίκα λώμπης θα ντυθεί!
ΜΝΗΣΙΛΟΧΟΣ
………………………… Ε, το παντέρμο κόλπο!
Ανάθεμά σε πονηρός! Αθρωπος γεννημένος
δε σε περνά στην πουτανιά, δε σε ξεμπροστερεύγει!
ΕΥΡΙΠΙΔΗΣ
Κεδιά ψιλή!
ΜΝΗΣΙΛΟΧΟΣ
…………… Ειντά ναι μπρε;
ΕΥΡΙΠΙΔΗΣ
…………………………… Ο Αγάθωνας πορίζει.
ΜΝΗΣΙΛΟΧΟΣ
Και που ‘ν’ τον;
ΕΥΡΙΠΙΔΗΣ
…………… Δεν τον-ε θωρείς; Στο καροτσάκι απάνω!
ΜΝΗΣΙΛΟΧΟΣ
Εμά μωρέ! Eστραβώθηκα; Αντράκι μου, εσύ ‘σαι;
Εθάρουν πως επρόβαλε η γι-ίδια η Κυρήνη,
η μπασπουτάνα.
ΕΥΡΙΠΙΔΗΣ
…………… Σώπαινε! Κι εδά θα τραγουδήξει!
ΜΝΗΣΙΛΟΧΟΣ
Κι είντα ανελαρουγγίζεται; Αμελιτάκοι  λώμπης 
στο τζάρουκά ντου τρέχουνε; Γή το τραγούδι φταίει;
ΑΓΑΘΩΝ
Αψετε τσι λαμπάδες σας γιαμιάς κοπελοπούλες
και για τσι ρίγησσες τση γής ανεσηκώσετέ τσι
και σύρετε ψιλή φωνή, ψάλετε στην χαρά ντως
(ως χορός)
Κι είντα να πρωτοψάλομε; Πέ μας, μολόησέ μας!
Κι εμείς με σέβας στσι θεούς θα πούμε το τραγούδι.
Ελάστε Μούσες, άειντεστε, τ’ Απόλλωνα να πείτε
τα βάλη, απου βαστά μαθώς και παίζει το δοξάρι
τ’ ολόχρυσο, κι απού ‘χτισε τση Τροίας το καστέλι,
στου Σιμοέντα ποταμού την γυροποταμίδα!
(ως χορός)
Είντα τραγούδι ‘δα να πω τον Φοίβο να δοξάσω
τον πρώτο στσι τραγουδιστές; Αυτος το νείκος δείνει
σ’ όσους του γλυκοτραγουδούν. Κι είντα ν’ αναθιβάλω
να πω και για την Αρτεμη που ντέλεται  στα όρη,
σ’ όπου δρυγιάδων ύλατα, την πρωτη κυνηγάρα!
(ως χορός)
Απου ‘ν’ τζη ρίγησσας Λητώς ακριβοθυγατέρα.
Που γέννα δεν εγνώρισε. Πως θα την-ε ‘παινέσω;
Κι είντα να βρω να πω μαθώς για την Λητώ την ίδια;
Κι είντα να πω για τσι χορούς που ‘φερ’ απ’ την Φρυγία;
Τ’ ατζά σου μερμυδίζουνε, όντε κι αν-ε τσ’ ακούσεις.
Που τσι ‘κουσαν κι οι Χάριτες κι επιάσαν να χορεύγουν!
(ως Χορός)
Την λύρα θέλω κι αγαπώ, απου γεννά τραγούδια
και βγάνει αρσενική φωνή. Κι έχω μεγάλο σέβας
και για την ρήγισσα Λητώ! Εστραψ’ η γι-αμαθιά τζη
και πάντα ως πάντα έφεξε το φως στο νου μας μέσα!
Για τούτο τον Απόλλωνα θέλω μαθώς να ψάλλω.
(ως χορός)
Δόξα να ‘χεις Απόλλωνα γιε τση Λητώς μεγάλε!
ΜΝΗΣΙΛΟΧΟΣ
Mα τσι θεές, που στέκουνε στων γυναικώ τσι γέννες!
Ω το παντέρμο, είντα καλό ήτονε το τραγούδι!
Ιδιο φιλί,  ανεδαγκωτό και γλυκοσαλισμένο.
Καπακιαστό! Π’ ως τό ‘κουσα, εμάργωσα στον κώλο!
Σαν να με γαργαλίσανε. Πέ μου ντεληκανή μου
Ποιος είσαι; Ποιός; Σ’ αναρωτώ ίδια σαν τον Αισχύλο
που λέει στην Λυκούργεια: Ποιος είναι μωρ’ ετούτος,
ο θυληκός; ‘πο που κρατείς; Ειντά ‘ν’ η φορεσά σου;
Ειντα ‘ν’ τ’ ανεκατώματα απου ‘χεις στην ζωή σου;
Είντα δουλειά ‘χει η λύρα, μπρε, με το κουρνό φυστάνι;
Κι είντα δουλειά ‘χει ετσά προβιά στο κωρωνιό δεμένη;
Γιάειντα φορείς στριφτό πανί αναγυρού στον μπέτη;
Το λάδι είντα κοντό το θές που ‘χεις στο κανατάκι;
Να το μπατάρω, δεν μπορώ. Είντα κοινάτο κάνουν
ετούτο το μακρύ σπαθί με τούτον τον καρφίχτη;
Πε μου, την ζήση πως περνάς; Αν είσαι τάξε άντρας,
πού ‘ν’ τα στιβάνια που φορείς; Πού το ‘χεις το ρασίδι;
Πού ‘ν’ η ψωλή; Δεν την θωρώ! Κι αν είσαι σκιας γυναίκα,
πού ‘ν’ τα βυζά; Πε να χαρείς! Μα γιειντα ‘δα σωπαίνεις;
Αν δε μιλήσεις, κάτεχε: Εγώ, θα σε γραδάρω 
μόνο απ’ τα τραγούδια σου!
ΑΓΑΘΩΝ
………………………….. Ε, κακομοίρη γέρο!
Εκουσα ‘γω τα που μου λες να με καταμουρίσεις,
μα δεν τα ‘χω για βλαστημιά. Ετούτο το φυστάνι
ταιριάζει μ’ όσα ‘χω στο νου. Ο ποιητάρης πούρι,
σαν θέλει ρίμες να διαστεί πρέπει και, την ζωή ντου,
κατά που γράφει, να περνά. Αν θέλει τραγωδίες
να γράφει για τα θηλυκά, πρέπει το φέρσιμό ντου
να ‘ναι ωσάν των θηλυκών
ΜΝΗΣΙΛΟΧΟΣ
……………………Κι αν γράφει για την Φαίδρα
πρέπει ν-του να γαστρώνεται;
ΑΓΑΘΩΝ
………………………. Κι οντε θα γράφει για άντρες
πρέπει μαθώς η γι-αντρειά να στάσει στο κορμί ντου.
Κι αν δε του βγαίνει φυσικού, ας κάτσει να το μάθει!
ΜΝΗΣΙΛΟΧΟΣ
Ε, σαν σου τύχει ζάβαλες, να γράψεις για σατύρους
Εμένα φώνιαξε. Γροικάς; Κι εγώ θα σ’ αγαντάρω.
Οπίσω σου θα π’ ‘α σταθώ κι ολιόρθο θα τον έχω!
ΑΓΑΘΩΝ
Κι απώς, δεν είναι κι όμορφο μούδε τση τέχνης πρέπει
Να ‘ναι βιλάνος κι άκουρος ο ποιητής. Γροικάς μου!
Και κάτεχε πως μια φορά ο ίδιος ο Ιβύκος
Κι ο μέγας Ανακρέοντας ο Τήιος κι ο Αλκαίος,
π’ ανεχουμίζαν τσι σκοπούς κι εγράφαν τα τραγούδια,
πως εσαρικοδένουντον σαν τσι Ιώνες κι εζούσαν
με το ραχάτι ντως μαθώς. Κι ο Φρύνιχος ο μέγας
-λέω πως θα τον έκουσες- κι αυτός εξέτρεχέ την
την ομορφιά κι εφόριενε ψημιθευτά τα ρούχα!
για τούτονα ‘ν’ οι ρίμες του όμορφες και πιτήδιες.
Κατα την φύση μας –γροικάς;- ειν’ κι δουλειέ’ μας ζάρι!
ΜΝΗΣΙΛΟΧΟΣ
Για τούτονά κι ο Φιλοκλής ο πρόστυχος ο άντρας
γράφει τραγούδια πρόστυχα; Κι ο άλλος ο Ξενόκλης
-ο κακομούτρουλος μωρέ- κάνει άσκημες τσι ρίμες
κι ο Θέογνις ο παρλακός, παραουριές ξετρέχει!
ΕΥΡΙΠΙΔΗΣ
Ναι, μονο πάψε τσι γαυγές! Ιδια ‘τσα-ε κι εγώ ‘μουν
σαν πρωτανεκατώθηκα με ρίμες και τραγούδια!
ΜΝΗΣΙΛΟΧΟΣ
Ε, δε ζηλεύγω, μα το θιο, για την αναθροφή σου
ΕΥΡΙΠΙΔΗΣ
Ναί σου! Κι άφεις με μπλιο να πω γιαειντά ‘μαι ερχομένος!
ΜΝΗΣΙΛΟΧΟΣ
Ε, πέ!
ΕΥΡΙΠΙΔΗΣ
……. Αγάθω, ως κατέ’ς, σοφός λογάτ’ ο άντρας
οντε μπορεί πολλά καλά να πει με δυο κουβέντες.
Κι ήρθα ο μαυροντάμπανος να σου προσπέσω πώδε
για μια καινούργια συμφορά απου ‘ρθε και με βρήκε.
ΑΓΑΘΩΝ
Κι είντα ‘χεις χρεία;
ΕΥΡΙΠΙΔΗΣ
………………….. Σήμερο, απου ‘ν’ τα Θεσμοφόρια,
τα θηλυκά εβάλανε ομπρός να με ξεκάμουν,
πως τάξε τσι κακολογώ.
ΑΓΑΘΩΝ
……………………… Κι είντα μπορώ να κάμω
να σ’ ωφελήσω;
ΕΥΡΙΠΙΔΗΣ
……………… Μπόλικα! Γυναίκα μοιάζεις λώμπης,
κι όποιος κι αν τύχει να σε ιδεί σε παίρνει για γυναίκα.
Αν πας μαθώς, κατσά κατσά και μπεις αναμεσώς τως,
αν πάς και τσ’ ανεκατωθείς χωστά χωστά και πιάσεις
να πεις για λόγου μου δυο τρεις κουβέντες, θα με σώσεις!
Κάμε το Αγάθω, κάμε το, μα μόν’ εσέ σερβίρει
να πα μιλήσεις για τ’ εμέ!
ΑΓΑΘΩΝ
………………………… Ντα γιαειντα Ευρεπίδη
δε πας να τως τα πεις εσύ, μόνος κι αμοναχός σου;
ΕΥΡΙΠΙΔΗΣ
Εγ’ ‘α σου πώ! Κατέχου’ με! Κι απόκειας, γέρος είμαι!
Κι έχω και γένια! Μα εσύ, είσαι λ’ω διωμάταρης,
κι είσαι κι αφράτος κι όμορφος. Κι είσαι και ξυρισμένος.
Κι έχεις και την φωνή ψιλή, ίδια σαν την  γυναίκα
κι όποιος σε ιδεί σε χαίρεται.
ΑΓΑΘΩΝ
…………………………… ‘υρεπίδη!
ΕΥΡΙΠΙΔΗΣ
…………………………………….. Ε! Ειντά ‘ναι;
ΑΓΑΘΩΝ
Εσύ μαθώς δεν έγραψες πως «Χαίρεσ’ απου φέγγεις,
γιάειντα πούρι, κι ο κύρης σου να μη χαρεί;»
ΕΥΡΙΠΙΔΗΣ
……………………………………. Κι αμ’ είντα!
ΑΓΑΘΩΝ
Ε, μη θαρέψεις πως σ’ εμέ και στο κορμί μου τάξε
την εδική σ’ ατσιποδιά θα ρίξεις! Μη θαρέψεις!
Ντα, δεν εσοτροζάθηκα! Αμοναχός σου κάθου
και στέσε μπέτη στο κακό. Γή δέχου το και ναί σου!
Δεν είναι πρέπο κι όμορφο κακοτυχιά αν τύχει
Να την ξεμπροστερεύγομε με κόλπα και ταλίμια
Μονο ετσέ, γή σκιας ετσέ, γή έτσι-δέ, με πάθος!
ΜΝΗΣΙΛΟΧΟΣ
Ανάθεμά σε κερατά που χάσκει ο πισινός σου
Κι ετσέ, κι ετσέ, κι ετσέ, κι ετσέ! Φοράνι ‘ναι και χάσκει!
ΕΥΡΙΠΙΔΗΣ
Και γιάειντα ‘δα Αγάθωνα δεν πας; Είντα φοβάσαι;
ΑΓΑΘΩΝ
Κακά και τρισχειρότερα απο ν-τα ‘σε θα πάθω
ΕΥΡΙΠΙΔΗΣ
Γιάειντα κοντό;
ΑΓΑΘΩΝ
……………… Γιαειντα κοντό; Ντα να θαρέψου’ θέλει
πως πήγα νύχτα για να μπω στω’ γυναικώ’ τα έργα
να κλέψω τα τερτίπια ντως και τα καυλόκολπα ντως
ΜΝΗΣΙΛΟΧΟΣ
Ξάνοι ‘να κλέφτη, μα το θιό! Κοντό και δε γατέχεις
τερτίπια σα’ γαστρώνεσαι! Μα δίκιο ‘χεις περίσσο.
ΕΥΡΙΠΙΔΗΣ
Αμε μωρέ Αγάθωνα!
ΑΓΑΘΩΝ
……………………… Είπα σου μην ολπίζεις!
ΕΥΡΙΠΙΔΗΣ
Εχάθηκα ο άμοιρος κι ο τρίς κακογραμμένος
ΜΝΗΣΙΛΟΧΟΣ
Αγαπημέν’ αξάδερφε, ‘υρεπίδη, μην τα χάνεις!
ΕΥΡΙΠΙΔΗΣ
Κι είντα να κάμω ξάδερφε;
ΜΝΗΣΙΛΟΧΟΣ
……………………….. Ετούτονέ το βρώμο 
πέψε τονε στο διάολο! Εγώ ‘μαι επά για σένα!
ΕΥΡΙΠΙΔΗΣ
Εσύ μαθώς! Σαν είναι ετσά, κόπια ‘παέ και γδύσου!
ΜΝΗΣΙΛΟΧΟΣ
Εγδύθηκα! Είντ’ άλλο θες να κάμεις μετα ‘μένα;
ΕΥΡΙΠΙΔΗΣ
Τα γέννια σου αξάδερφε θα πιάσω να ξυρίσω
Κι απώς τσι τρίχες τούτεσές θα σου τσουδίσω! Κάτσε!
ΜΝΗΣΙΛΟΧΟΣ
Κάμ’ ότι θές, μα πρέπει μου, κι αχνιά ας μην είχα βγάλει!
ΕΥΡΙΠΙΔΗΣ
Αγάθωνα, για δώσε μας ένα καλό ξυράφι, 
Μα βρίχνουνταί  σου μπόλικα!
ΑΓΑΘΩΝ
……………………………. Ε, ‘ν’ τα ‘παέ, στην θήκη
και πάρε!
ΕΥΡΙΠΙΔΗΣ
…………Είδες, χουβαρντάς! Αξάδερφέ μου κάτσε.
Κάθου σου λέω! Κάτσε μπλιό! Και την δεξά σου μπάντα
Γύρισε! Φούσκωσε μωρέ το μάγουλο!
ΜΝΗΣΙΛΟΧΟΣ
…………………………………… Ω, λέω! 
ΕΥΡΙΠΙΔΗΣ
Είντα ω; κι ώξις ξάδερφε; Ψιλή κεδιά! Μην πιάσω
να σου μπουκιάσσω τούτονε το κοντοδαύλι πούρι!
ΜΝΗΣΙΛΟΧΟΣ
Μανά μου!
ΕΥΡΙΠΙΔΗΣ
………… Μωρε εσύ! Πού πας;
ΜΝΗΣΙΛΟΧΟΣ
…………………………….. Καλιά σε μαναστήρι
παρά να κάτσω μετα ‘σε λουρίδια να με βγάλεις!
ΕΥΡΙΠΙΔΗΣ
Οπου κι αν πας αξάδερφε, τραγούδι θα σου βγάλουν,
να σε θωρούν από την μια την πάντα ξυρισμένο!
ΜΝΗΣΙΛΟΧΟΣ
Μα δε με γνοιάζει!
ΕΥΡΙΠΙΔΗΣ
………………… Κάτσε μπρε! Για το θεό το κάμε!
Μη με γελάσεις! Ξάδερφε!
ΜΝΗΣΙΛΟΧΟΣ
………………………… Εμπλεξα ο κακομοίρης!
ΕΥΡΙΠΙΔΗΣ
Μη τρέμεις! Καθ’ αντρίστικα! Γύρισε ίσα πίσω!
Την άλλη πάντα ξάδερφε!
ΜΝΗΣΙΛΟΧΟΣ
………………………. Ωχ! Ωχ, ωχ, ώχ!
ΕΥΡΙΠΙΔΗΣ
………………………………………….. Ωχόξις!
Ε, ‘ν’ το! εξετελέψαμε!
ΜΝΗΣΙΛΟΧΟΣ
……………………… Ωφου τον κακομοίρη
εδά κι αν πάω στο στρατό θα-ν είμαι για τα μπράτη!
ΕΥΡΙΠΙΔΗΣ
Μην έχεις έγνοια ξάδερφε! Είντα καλός απου ‘σαι!
Θες το καρφίχτη για να ιδείς τον απατό σου πούρι;
ΜΝΗΣΙΛΟΧΟΣ
Φέρε να ιδώ!
ΕΥΡΙΠΙΔΗΣ
………… Είδες μαθώς την αφεδιά σου!
ΜΝΗΣΙΛΟΧΟΣ
……………………………………… Κιάμε!
Εγώ θωρώ ‘παε μωρέ, τον ίδιο τον Κλεισθένη!
ΕΥΡΙΠΙΔΗΣ
Aφεις τ’ αυτά και σήκω ‘δα. Σκύψε να σε τσουδίσω!
ΜΝΗΣΙΛΟΧΟΣ
Ωφου κι είντα μου γίνηκε! Καπράκι θα ποδώσω!
ΕΥΡΙΠΙΔΗΣ
Το λύχνο, γή κιανα δαυλί μου φέρετ’ από μέσα!
Σκύψε μωρέ! Και σκέπασε τον κώλο και τα σβάχια!
ΜΝΗΣΙΛΟΧΟΣ
Χώνω τα ‘γω μα το θεό, μα καίγομαι! Γροικάς μου!
Μάνα μου, ο κακορίζικος! Νερό! Νερό γειτόνοι!
Πρίχου ‘ποδώσει αθούβαλη τη σέλη μου ο σκύλος!
ΕΥΡΙΠΙΔΗΣ
Ναι σου και πετροκάρδισε!
ΜΝΗΣΙΛΟΧΟΣ
………………………… Πως να πετροκαρδίσω;
Που μου καψες τα μπράτη μου!
ΕΥΡΙΠΙΔΗΣ
…………………………. Ναι σου! Δεν είναι πράμα!
Τα πλια πολλά ‘ποκάμανε!
ΜΝΗΣΙΛΟΧΟΣ
…………………………. Φου! Φου! Ε, μά, μια κάπνα!
Του κώλου μου τον φάραγγα άθο επόδωσές τον!
ΕΥΡΙΠΙΔΗΣ
Μην έχεις έγνοια κι έρχεται να σε κωλοσφουγγίξει
ο σάτυρος!
ΜΝΗΣΙΛΟΧΟΣ
………… Ε, όϊ-δα! Αν πει να μου σφουγγίξει
τον κώλο, κλάημα θα του βγεί!
ΕΥΡΙΠΙΔΗΣ
…………………………….. Αγάθω, έ Αγάθω!
Σαν δεν εκαλοβούλησες να μου συντράμεις πούρι,
δώσε μου σκιας, μα έχεις τα, ένα καλό φυστάνι
κι ένα πανί για τα βυζά!
ΑΓΑΘΩΝ
……………………… Δεν είπα λώμπης όχι!
Πάρε, κατά την χρεία σου!
ΜΝΗΣΙΛΟΧΟΣ
………………………… Είντα ‘πενε να πάρω;
ΕΥΡΙΠΙΔΗΣ
Πάρε και βάλε τούτονέ το βυσινί φυστάνι.
ΜΝΗΣΙΛΟΧΟΣ
Ε, το παντέρμο! Γλυκασά βγάνει τση βαρβατίλας!
Ελα και ζώσε με μωρέ! Φέρε και το πανάκι
Για τα βυζά!
ΕΥΡΙΠΙΔΗΣ
………….. Ε, ‘ν’ το παέ!
ΜΝΗΣΙΛΟΧΟΣ
………………………… Σύρε μου δα τσι σούρες.
Στα πόδια! Σάσε τσι καλά.
ΕΥΡΙΠΙΔΗΣ
……………………………. Θέμε κι ένα μπολίδι
κι ένα πανί για τα μαλιά.
ΑΓΑΘΩΝ
……………………… Ε, ‘ν’ τα και πάρετέ τα!
Ετούτο το ψιλό πανί φορώ οντε κοιμούμαι.
ΕΥΡΙΠΙΔΗΣ
Πιτήδια ‘ναι, μα το θεό!
ΜΝΗΣΙΛΟΧΟΣ
……………………… Ντα πάνε μου;
ΕΥΡΙΠΙΔΗΣ
……………………………………… Ναι λέω!
Δώσε μας σκιας κι ένα μποξά!
ΑΓΑΘΩΝ
…………………………. Πάρ’ τον από την κλίνη.
ΕΥΡΙΠΙΔΗΣ
Θέμε και δυο κλαρόνια ‘δα.
ΑΓΑΘΩΝ
………………………… Πάρετε τα δικά μου.
ΜΝΗΣΙΛΟΧΟΣ
Κοντό να μου ταιριάζουνε! Εσένα δε σ’ αρέσουν,
λ’ω, τα φαρδιά!
ΑΓΑΘΩΝ 
……………… Ε, βάλε τα να ιδείς ανε σε σφίγγουν!
Ωσάν επήρετε μαθώς ότι ‘χετε ζητήξει,
αειντέστε, σύρετέ με μπλιο, σύρετε να μπω μέσα!
…..
ΕΥΡΙΠΙΔΗΣ
Ε, δέ ‘ναν άντρα! Mα το θιο, ίδια γυναίκα δείχνεις!
Αν κάμεις και ψιλή φωνή οντε μιλείς, -μανά μου!-
βέβια γυναίκα θα περνάς!
ΜΝΗΣΙΛΟΧΟΣ
……………………… Kαλά! Θα πολεμήσω!
ΕΥΡΙΠΙΔΗΣ
Ε, άειντες, σαλευγε να πάς.
ΜΝΗΣΙΛΟΧΟΣ
………………………… Μα το θεό τον ένα,
δε κάνω ταραμό ποθές, αν δε μου μνώξεις πρώτας!
ΕΥΡΙΠΙΔΗΣ
Πως είντα;
ΜΝΗΣΙΛΟΧΟΣ
…………. Πως αν ζοριστώ, θα ‘ρθεις να με γλιτώσεις,
Aν-ε μου τύχει, ζάβαλες, κιανα κακό…
ΕΥΡΙΠΙΔΗΣ
……………………………….. Αμνόγω!
Νη μα του Ζα το σπιτικό, τον ίδιο τον αιθέρα!
ΜΝΗΣΙΛΟΧΟΣ
Σιγά τον όρκο! Ξάδερφε, δε με γελάς εμένα!
Σαν και δεν ανεθίβαλες το σπίτι του ‘πποκράτη!
ΕΥΡΙΠΙΔΗΣ
Ε, όρκο παίρνω στσι θεούς ούλους ομάδι, Φτάνει;
ΜΝΗΣΙΛΟΧΟΣ
Μη το ξεχάσεις! Και μην πεις πως έμνωξε ο νους σου
κι η γλώσσα σου δεν έμνωξε. Oρκον μεγάλ’ επήρες!
ΕΥΡΙΠΙΔΗΣ
Σάλευγε μπλιο. Γερά γερά! Ξάνοιξε το σημάδι,
απου καλεί τα θηλυκά να παν στα Θεσμοφόρια.
Πάω κι εγώ!
………………………
ΜΝΗΣΙΛΟΧΟΣ
…………..Κλούθα μου σκιας Θρακιώτισα να πάμε!
Μα ξάνοι, μέσα στσι καπνιές και τα δαυλιά που καίνε
είντα λαός απού ‘ρχεται. Κεράδες Θεσμοφόρες,
αποδεχτήτε με καλά, σαν ήρθα κι εγώ πώδε
και κάμετε μου έλεος καλά ν’ αντιγιαγύρω
στο σπίτι μ’. Αφεις το μωρή, αφεις το καλαθάκι.
Tο πιτοπούλι φέρε μου, απου κρατούμε δώρο,
να κανισκέψω τσι θεές! Δέσποινα και κερά μου,
Δήμητρα αγαπημένη μου κι όμορφη Περσεφόνη,
κάμετε έλεος κι εμέ σήμερα να γλιτώσω,
να φέρω μάτσους τα κεριά και με τ’ ασκιά το λάδι
και με τα πετροκόφινα το μερτζουβί λιβάνι!
Κάμετε η θυγατέρα μου, η μοσκομούν’ απού ‘χω,
αντρα να βρει με λίγο νου και καραβιές τα πλούθια!
Κι ο γιος μου να ‘ναι φρόνιμος, φρόνιμος κι αξωμένος!
Αειντες εδά, να βρούμενε τόπο καλό να κάτσω,
οσες μιλήσουν να θωρώ. Σάλευγε εσύ να φύγεις.
Δεν είναι πρέπο’ να σταθούν οι δούλες σ’ έτσα τόπο
και να γροικούν τσ’ αρχόντισσες!
………………………………………………..
ΓΥΝΑΙΚΑ
………………………….. Κρατείτε μου το ν-ίσο!
Κάμετε ευκή στσι δυο θεές μάνα και θυγατέρα,
τσι θεσμοφόρες. Kι ύστερα στον Πλούτο τον υγιό ντως.
Kι απώς στην Καλλιγένεια  κι απώς στην Γή την μάνα!
Κι απώς αναθιβάλετε  τ’ Ερμή και των Χαρίτω’!
Να δώσουν, τούτη η μάζωξη καλά να ξετελέψει
και για την χώρα τσ’ Αθηνάς χίλια καλά να φέρει
και κάθενούς μας κι ουλωνώ πετυχεσά μεγάλη!
Οποια σταθεί ομπρός και πει τα πλια πρεπά στον τόπο
και στον λαό, στσ’ αρσενικούς, μα και για τσι γυναίκες
νίκη να ιδεί! Αειντέστε ‘δα! Αειντες, παρακληθείτε.
Παρακληθείτε να ‘ν’ και εμάς καλό το τυχερό μας.
Αειντέστε σύρετε φωνή, παρακληθείτε λέω!
Ψάλετε, τραγουδήξετε, χαρά να ιδούμε ζάρι!
ΧΟΡΟΣ
Κάμετε, θεοί μεγάλοι,
στην ευκή μ’ ενα χαλάλι.
Kι έπαε ομπρός σταθείτε
και το ζεύκι μας χαρείτε.
Ερχου Δία, που ‘χεις νάμι
κι ο Απόλλως να συντράμει,
που την Δήλο ‘χει δική ντου
κι ας κρατεί και το λυρί ντου.
Ερχου κι η φεγγαρομάτα
Αθηνά με τήν αρμάτα,
μα στην πολιτεία τούτη,
ν-εχεις εκκλησσές και πλούτη
Ερχου κι εσυ θυγατέρα
τση Λητώς, που σαν την μέρα
λάμπει κάθ’ ανάβλεμά τζη
κι ήλιος ειν’ το ξάνοιγμά τζη.
Χίλια νάμια λεν πως χώνεις
τα κακά θεριά σκοτώνεις!
Ποσειδώνα που ρηγεύγεις
και στο κύμα βασιλεύγεις,
ασ’ τον πάτο τση θαλάσσης.
απου σεις κι αναταράσεις.
Αφεις των ψαριώ’ τ’ αχύρι
κι έρχου ‘πα στο παναγύρι.
Αειντες κόρες του Νηρέα, 
να γιορτάσομε παρέα
κι απ’ τα όρη κατεβείτε
ανεράϊδες, να χαρείτε.
Η μαντούρα ας μπεμπερισει,
την ευκή μας να πρεπίσει
κι ας ξετρέξει η συντυχιά μας
για καλό και πετυχιά μας.
Για τσ’ αρχόντισσες στ’ Αθήνας
απου στέκουν σαν τα κρίνα
ΓΥΝΑΙΚΑ
Πιάσετε ‘δα, να κάμετε ευκή πολλά μεγάλη
σ’ όσους θεούς σ’ όσες θεές στον Ολυμπο καθούνται.
Στον Ολυμπο, στον Παρνασό και στο νησί τση Δήλος
και σ’ όποιο’ δευτερότερο θεό, ‘χετε στο νού σας.
Κι απου ξετρέχει το κακό μαθώς, για τσι γυναίκες,
γή πάει κι ανεκατώνεται  με τον σκατοβρεπίδη,
γή με τσι Πέρσες σάζει τα, για εζημιά δική μας,
γή τύραννος έχει στο νου να ξετελέψει  πώδε,
γή άλλο θέλει τύραννο να φέρει εις τον τόπο,
γή ρουφιανεύγει στσ’ αρχοντες όποια κοπέλι ξένο
λέει πως πως είναι εδικό, γή όποια βρωμοδούλα
πάει του καύκο προξενιά κι απώς γλακά και βρίχνει
τ’ αφεντικό και τα ξερνά, γή όποια την-ε πέψαν
να πάει μαντατοφοριά κι οντε θ’ αντιγιαγύρει
λέει ψευθιές, γή αν βρεθεί γαμιάς και να ‘ναι ψεύτης
κι όσα ‘ταξε δεν τα ‘καμε, γή όποια γρα, λουβόγρα
δίνει του μπίκου τζη πολλά κανίσκια να τον έχει
γή όποια απ’ τον καπατουμά πολλά κανίσκια ‘πήρε
και τον εξεγιβέντισε, γή όποιος ταβερνιάρης
γή ταβερνιάρα το κρασί λειψο μαθές, πουλούνε,
ούλους καταραστείτε τσι να πέσουν να ποθάνουν,
γή να κακοποδώσουνε κι ο οντάς τως να βουλήσει!
Κι ευκή καμετε στσι θεούς για λόγου μας να δώσουν
πολλώ’ λογιώ’ τα έλεα και τα καλά μιγόμια!
ΧΟΡΟΣ
Κατα που ‘πες να ξετρέξουν
κι οι θεοί καλά να πέψουν
για την πολιτεία τούτη. 
Ελεα, χαρές και πλούτη
στσι δικούς επά να τύχουν,
π’ ως ξετρέχουν ας πετύχουν.
Κι οποιες το καλό θα πούνε
πλια καλά να πορευτούνε.
Oποιες τσ’ όρκους τως πατήσουν
πράμα για να ξεχαρτζίσουν
και τσ’ επίλοιπες γελούνε
και τα μνώξανε ξεχνούνε,
γή θεν’ νόμους να χαλάσουν,
γή ξανοίγουν να τσ’ αλλάξουν,
γή τα μυστικά προδώσουν
και στσ’ οχτρούς τα φανερώσουν
γή  θένε τσι Πέρσες να ‘ρθουν
και κακά τον τόπο να βρουν,
τσι  θεούς καταμουρούνε
και την πόλη αδικούνε.
Κάμε τως ρεμέδιο Δία
που ‘σαι των καλών αιτία
Ε, θεοί, αειδάρετέ μας
Και καλοσυνέψετέ μας
Τσι γυναίκες λυπηθείτε
Κι έπαε παρασταθείτε.
ΓΥΝΑΙΚΑ
Γροικάτε πώδε! Eβγάλανε ιλάμι,  οι γυναίκες
να κάμουνε μια σύναξη μέσα στο παναγύρι
των Θεσμοφόρω’. Σήμερα, την μεσακήν ημέρα,
απου ‘ναι τέθοια εορτή των γυναικώ μεγάλη.
Κι είπανε, με τση ταχυνής να μαζωχτούμε τ’ άστρο,
να κάτσομε να ιδούμενε είντα θα ‘πογενούμε
με κειόνε τον άτιμο το βρώμοευρεπίδη,
απου μας-ε καταμουρά και μας-ε κατατρέχει 
κι είντα του πρέπει ζάβαλες, να πάθει στο κορμί ντου.
H Τιμοκλειά ‘τον αρχηγός, έγραφεν η Λυσίλλα
και το τερτίπι τούτονά το ‘βγαλε η Σωστράτη.
Ποια θέλει να μιλήσει εδά;
ΓΥΝΑΙΚΑ Α’
……………………….. Εγώ!
ΓΥΝΑΙΚΑ
………………………………. Ε, κόπια πώδε.
Για στεφανώσου τούτονε πρίχου μιλήσεις! Λέγε!
ΧΟΡΟΣ 
Σωπάτε ‘δα! Kεδιά μωρή! Μαζώξετε το νού σας!
Ξάνοι’ πως ξεροβήχει εκειέ, ίδια σαν τσι ρητόρους!
Σάοικα ώρα θα μιλεί!
ΓΥΝΑΙΚΑ Α’
…………………… Δεν είχα ‘γω στο νου μου
για να φανώ πως κάτιντίς είμαι κι εγώ, καλές μου,
κι ήρθα ‘πα κι εσηκώθηκα ομπρός σας να μιλήσω!
Μα είναι εδά πολύς καιρός, απου στενοχωρούμαι
και το ‘χω βάρος στην ψυχή, η μαυροκακομοίρα,
οντε θωρώ είντα λοής μας-ε λαλεί ο σκύλος,
ο ευρεπίδης, ο υγιός τση λαχανομαζώχτρας
και πως μας-ε καταμουρά! Είντα χει ‘φήσει ζάρι,
να μην το πει για λόγου μας; Κάθ’ απου βρίχνει ο βρώμος,
ανέδιαση στο θέατρο να στέσει το χορό ντου
και ιδεί καμπόσους να θωρούν τάξε τα έργατά ντου,
γιαμιάς μας-ε κατηγορά και κουγιουρντίζει τσ’ άντρες.
Την μια, πως το στεφάνι μας πατούμε μ’ όποιο βρούμε.
Την άλλη, πως δε ‘φήνομε κρασί να μην το πιούμε.
Πότες, πως με τραϊτοριές περνούμενε την ζήση.
Πότες, πως τρέχει η γλώσσα μας σαν το νερό στην βρύση.
Πως άντρα δεν αφήνομε-ν εις την περπατηξά μας.
Πως νου σταλιά δεν έχομε μούδε για την εξά μας.
Κι είμαστε σαν την λοιμική για τσ’ άντρες που μας έχουν
κι όποιοι μας-ε κουκλώνουνται, κακά των-ε ξετρέχουν.
Κι όσ’ αντρες τον-ε ‘κούσουνε γιαγέρνουνε στο σπίτι
κι όλο παραγαδεύγουνε κι όλο στραβοξανοίγουν,
μπας κι έχομε τον καύκο μας χωσμένο σ’ όπου γύρο.
Κιαμιάν εξά δεν έχομε τα πρωτινά μας βέρσα
να ξανακάμομε μαθώς! Πονηρεμένους τσ’ έχει!
Κι αν τύχει άντρας και θωρεί το ταίρι ντου να πλέκει
στεφάνι με τα λούλουδα, την έχει πως εμπήκε
στου έρωντα το διγαβρέ! Κι αν πέσει το τσικάλι
από τα χέρια κιαμιανής, ως το μεταξεσέρνει,
ο άντρας τση την-ε ρωτά: «γιάειντα σού ‘πεσε πούρι;
Κοντό για το κουμπάρο μας, απου ‘ρθε απο την Κόρθο;»
Κι αν τύχει κιαμιάς κοπελιάς αρρώσθια και γιαγκίνι
ο αδερφός τση την ρωτά, ο ξεπονηρεμένος:
«Γιάειντα ‘χασες το χρώμα σου μωρή και δεν μ’ αρέσει!»
Κι ας είναι εδά ετούτανά! Πέτε, πως μια γυναίκα
θέλει να κάμει εδικό ένα κοπέλι ξένο,
γιαμιάς θα τση μοντάρουνε! Οι γι-άντρες μπλιο, καλές μου,
στην κούδα μας κλουθούνε. Nαί! Ντα τ’ άλλο, πού τ’ αφήνεις;
Ως και τσι γέρους έπιασε κι εκαταμούρισέ μας!
Τσι γέρους, που γυρεύγανε νιες για να παντρευτούνε.
Ενας τως μπλιο δεν βρίχνεται κι αιτία ‘ναι η ρίμα
«Αφεντικό του γεροντή γίνετ’ η νια γυναίκα»
Τούτα και τ’ άλλα, φταίξανε κι εκλείσανέ μας μέσα.
Στην απομέσα κάμερα! Κι εβάλανε, να! σύρτες
κοντομεριά και κλειδωνιές και μας εφυλακώσαν.
Και σκύλους μας εβάλανε, μεγάλους σαν τα βούγια,
για να φοβούντ’ οι καύκοι μας, να μην κοντοσιμώνουν.
Κι ας είν και τούτανά μαθώς! Καλά κατέχομέ ν-τα!
Μα τ’ άλλα, τα χειρότερα; Αλλότες, σαν δεν ήτον
ο βρώμος και τα έργα ντου κι οι ψευτοδασκαλιές του,
είχαμε μιαν εξά κι εμείς, μια μπόρεση στο σπίτι,
να πάμενε στο μαγατζέ, να πάρομε το λάδι
να πάρομε τ’ αλεύρι μας και το κρασί μας πούρι.
Μα δα, ‘ν’ ο σκύλος αφορμή κι εχάθηκε η γι-εξά μας,
ιδια μεσα στο σπίτι μας. Εμάθανε οι γι-άντρες
κι επιάσανε κι εσάσανε κλειδιά πολλά πιτήδια,
-με τρία αντόδια το κλειδί-, κι απάνω ντως τα σέρνουν.
Θωρείτε ‘κεια μια ποδωσά; Γροικάτε και πλια κάτω:
Αλλότες, επορίζαμε χωστά απο το σπίτι,
και δεν πα’ να ‘χα ν-ητονε κλειστό και βουλομένο.
Hτονε πούρι εύκολο να σάξεις άλλη βούλα.
Με τρεις δραχμές. Φτηνή, φτηνή! Μα ‘δα έπιασ’ ο βρώμος
και τσ’ άντρες εδασκάλεψε κι έχουνε να! βουλάκια.
Mικιά μικιά κι αχνά αχνά! Δεν τα ξεπατικώνεις
με πράμα! Λέω σκιας κι εγώ, με τούτα και με τ’ άλλα
δεν είναι πρέπο κι όμορφο να βρούμε-ν έναν τρόπο
μπλιο, να τονε ξεβγάλομε; Γή με φαρμάκι ζάρε
γή μ’ άλλο τεχναλάκι σκιας. Κατέ’ω γώ; Επόπα!
Είπα τα ομπρός και φανερά! Εχω να πω ακόμη,
μα θα τα γράψω έκειδε, με τη γραμματικίνα.
ΧΟΡΟΣ
Στην ζωή μου κι όπου επήγα
έθοιο θηλυκό δεν είδα!
Εθοια γλώσσα κι έθοια γνώση!
Οτι πει το χει στελειώσει.
Ούλα τα ‘χει ζυασμένα
κι απ’ το νου τζη περασμένα.
Κι ότι αιτία ‘χει βρωμένη
είν’ πιτήδια ταιριασμένη.
Ο Ξενόκλης του Καρκίνη
αν εμίλιε μετα ‘κείνη,
φαίνεται μου θελ’ ‘α δείξει
υστερότερος στην κρίση!
ΓΥΝΑΙΚΑ Β’
Θελω κι εγώ κεράδες μου, να πω με τη σειρά μου,
κι ας μην αφηκ’ η πρωτινή άποτο ένα πράμα.
Τον πόνο μου θελω να πω κι ειντά ‘χω παθομένο.
Ο άντρας μου επόθανε αλλότες εις την Κύπρο
και μου ‘φηκε πέντ’ ορφανά. Κι ανάθρεφά τα πούρι
με τσι μερθιές. Στεφάνια λω, έπλεκα και τα ‘πούλουν.
Ζόρε ‘χα, μα επέρνουνε. Μα έπιασε-ν, ο σκύλος
κι έγραψε στα τραγούδια ντου κι εσύβασε και τσ’ άντρες,
πως δεν υπάρχουνε θεοί. Εχασα την δουλειά μου.
Πλια λίγα ‘δα κι απ’ τα μισά πουλώ, για να ‘ναι αιτία.
Και λέω σκιάς, πως είν καιρός την άκρα ντου να βρούμε
κι είναι τα αίτια πολλά. Ετούτ’ ειν’ η βουλή μου!
Πολλώ λογιώ μας έβλαψε! Γροικάτε μου κεράδες;
Ο σκύλος! Π’ ανεθράφηκε στα σώχωρα! Στα χόρτα!
Επόπα και θα φύγω ‘δα, κι εις το τσαρσί θα πάω
Κι έχω να πλέξω είκοσι στεφάνια να πουλήσω
Οι άντρες τα γυρευγουνε να λειτρουήσουν πούρι.
ΧΟΡΟΣ
Είντα όμορφα και ντρετα
τα ‘πε τούτην η γυναίκα!
Πλια πιτηδιερά κλωσμένα
ειν’ ετούτα τα ‘πομένα!
Κι ανε τού ‘βγαλε τροπάρι
την αλήθεια-ν είπε, ζάρι.
Και στην ώρα ντως! Αλήθεια,
δεν ειν’ τούτα παραμύθια.
Κατα που χει πράξει πούρι
στα μας-ε χτυπά στην μούρη,
βγαίνει και τ’ αντρούς να πάρει
βάσανα σαν το λινάρι
ΜΝΗΣΙΛΟΧΟΣ
Δεν το ‘χω ‘γω για θάμασμα, μούδε κακό θωρώ το,
κεράδες μου κι αρχόντισες, πως είστ’ ανταριασμένες
με το μαϊμούνι τούτονά,  το βρωμοευρεπίδη!
Δίκια ανεχύνετ’ η χολή. Δίκια και παραδίκια!
Δεν έφηκε, μαθές, κακό να μην το πεί κι εκείνος
για λόγου σας. Κι ελόγου μου, όργητα του ‘χω πούρι!
Ναι! -απου να μην τα χαρώ τα ίδια τα παιδιά μου-
οργίζομαί του μαϊμουνιού. Μα ‘γώ, τροζή δεν είμαι.
Και κάτσετε, να πούμενε μαθώς, συνάλληλώ’ μας
την πάσα αλήθεια κι ότι πω, έπαε να ‘πομείνει!
Κατηγορούμενε τον-ε για τα ‘χει καωμένα
και μας-ε κακοφαίνεται πως έμαθε-ν ο βρώμος
και τα μεταδηγήθηκε δυο τρία απ’ τα δικά μας
κι ας κάνομε καθημερνώς πλια παρα χίλια ζάρε!
Δεν πιάνω λήτ’  αλλής κιαμιάς, μόνο δικά μου λέω,
μα έχω κι ετουλόγου μου, περίσσα καωμένα!
Κι απ’ ούλα το χειρότερο, γροικάτε μου πλια κάτω:
Είμουνε συνορόνυφη, -τριώ μερώ, τεσσάρω-
κι ο άντρας μου εκείτουντον  ομάδι μου στον πάστο
κι είχα ‘να καύκο, μάνα μου! Εφτά χρονώ θα ήμουν, 
οντε με ξεπαρθένεψε! Μπίκος με πέντε πούλια!
Κι ήρθε, για’ δεν εγίνουντον καλά για ονομής μου,
νύχτα και μου τσαφούνανε την πόρτα να τ’ ανοίξω.
Γιαμιάς ετρουλαυθιάστηκα. Σηκώνομ’ απ’ την κλίνη
κι ο άντρας μου ν-εξυπνησε και με ρωτά: «Πού πάεις;»
«Είντα πού πάω;» λέω του «Eις την κοιλιά αποκάτω
μ’ έπιασε πόνος και χοντρό νερό θα πά’ να κάμω.»
λέει μ’ αυτός «E, άμε σκιάς.» κι απόκειας εσηκώθη
κι έπιασε κι ανεδιάζουντον βραστάρι να μου σάσει.
Κι έβαλε κερδοκούκουτσα κι άνηθο ο κακομοίρης
και μπόλικη φασκομηλιά στον ντενεκέ να βράσουν.
Κι εγώ, απής ελάδωσα τα μάσκουλα τση πόρτας,
μην τρίξουνε, επόρισα απ’ όξω, στ’ αυλιδάκι 
ιδια στην δάφνη κατωθιώς, στ’ Απόλλω τ’ αρκοσόλι
κι εσύντυχα τον καύκο μου κι έκαμα την δουλειά μου. 
Κατέχετέ το σάοικα, πως τούτανά τα βέρσα 
δεν τα ειδε και δεν τα ‘πενε ποτές ο Ευρεπίδης.
Ως δεν εμίλησε μαθώς και γι άλλα πλια μεγάλα.
Δεν είπε πως δεν ‘φήνομε, ζάβαλες, περασάρη
γή ένα ‘π’ τσι φαμέγιου’ μας να μην μας την αμπώξει,
οντε λειβούμαστε ψωλή! Γή πως μασούμε σκόρδα
οντε γαστώνομέστανε ολονυχτίς, σαν λείπει
ο άντρα’ μας εις το στρατό, μην κακοβάλει ο έρμος!
Δεν είπε πούρι, μια δροσά για τούτανά τα βέρσα.
Κι αν πιάνει και κακολογά την Φαίδρα πως… Ποια Φαίδρα;
Ναι μπρε αλάϊ σου! Ε, μά! Την Φαίδρα δεν κατέχεις;
Λέω, ειντά ‘ν’ ο πόνος μας την Φαίδρα κι αν σουρεύγει;
Ντα είπενε για τ’ άλλο μπρε; Πως έπιασε μιαν άλλη
κι έστεσε το φυστάνι τζη σαν το μπερντέ τ’ αντρούς τση
να ιδεί ταξε τα ξόμπλια ντου, κι αυτή ‘χεν αποπίσω
χωσμένο τον καπατουμά, οντεν επισωπάθιε.
Ε; Είπε ν-το; Δεν τό ‘πε-νε! Ντα δεν έκουσα λώμπης,
πως άλλη μια, την πιάσανε οι πόνοι να γεννήσει
κι εκοιλιοπόνανε μαθώς, πλιά παρα δεκά μέρες!
Εκοιλιοπόνανε; Κιαμέ! Εγύρευγε κοπέλι,
να το ‘γοράσει. Μάλιστας! Κι ο πεντακακομοίρης
ο μούσκαρος, εγλάκανε βοτάνια να ‘γοράσει,
για να ‘ν’ η γέννα τζη καλή. Και μιαν ημέρα πούρι
μια γρα τση φέρνει το μωρό μέσα σ’ ένα τσικάλι.
Ναι, μα το κυριελέησον σας! Και του ‘χενε το στόμα
μπλαστρακωμένο στο κερί μην κλάψει και το ‘κούσουν.
Κι ότ’ ώρα τση ‘καμε η γρά σημάδι, του φωνιάζει:
«Πόρισε, άντρα, πόρισε κι ήρθ’ ώρα να γεννήσω!» 
Το κουδευλο ‘χενε, μαθές, λαχτίσει το τσικάλι.
Κι αυτός, χεσμένος τση χαράς, αγλακιστός εβγήκε
κι αυτή μονταίρνει κι ανασπά την τάπα την κερένια
απο την μπούκα του μικιού κι έκούστηκε το κλάημα.
Κι επόρισε κι η κακογρά, η ξεγιβεντισμένη
κι ατζοπηδά και βρίχνει τον και λέει του κι εγέλα:
«Λιόντα κουμπάρε σου ‘καμε! Λιόντα ξετελεμένο!
Και μοιάζει σου! Σαν να ‘φτυξες! Σ’ ούλα σου τα σουσούμια!
Να ιδείς το περδικάλι ντου, ίδιο με το δικό σου!
Ωσάν τ’ ατζούρι. Ολόστραβο!» Πετε μου ‘δα κεράδες,
ετούτεσάς τσι πουτανιές δεν τσι ‘χομε ξετρέξει;
Μα την Αρτέμη, σάοικα! Κι απόκειας μας-ε φταίει
ο Ευρεπίδης; Οϊ-δά! Ντα, λίγα μας-ε σέρνει,
απ’ τα πολλά που κάνομε! Λίγα ‘ναι μπρέ και ναί σας!
ΧΟΡΟΣ
Θάμασμα το ‘χω μεγάλο 
απο που ‘ρθε ‘τσά ρεγάλο!
Απου ‘ρθ’, από ποιον τόπο,
εθοιο μπαίγνιο των ανθρώπω!
Γιά-ε μια βρώμα, μια πανώκλα,
που ‘ρθε ομπρός ομπρός κι ερώτα.
Να ‘χα-ν είχε-ν το κατέχω,
λωπως, δεν ‘θελ’ ‘α ‘παντέχω
να τη ‘φήσω να μιλήσει,
τσι ντροπές να μολοήσει!
Μα κακοί καιρ’ επλακώσα’
κι ούλα τα ξεφανερώσα.
Δίκια η παροιμιά εμέτρα:
«Σεβου αν-ε σηκώσεις πέτρα
μη ‘πό κάτω σου παντήξει
ρήτορας και σε κεντρίσει.»
Τσ’ αδιαντροπες γυναίκες ένα τσι ξεμπροστερεύγει
στην αδιαντροπιά. Ποιο πούρι; Αλλη αδιάντροπη γυναίκα!
ΓΥΝΑΙΚΑ Α’
Ειντά ‘ναι μωρ’ ετούτανά; Ειντά ‘χετε γυναίκες;
Ειντά ‘ναι; Είντα επάθετε κι εχάσετε το νού σας;
Κοντό εψακωθήκετε; Γή ντογρουτζάς σας ηύρε;
Κι εφήκετε ετούτηνέ την σκύλα, την πανώκλα
να μας-ε βλαστημά ‘τσι-δα. Είναι ετουδά κιανένας;…
Κι είντα; Κι αν δε βρεθεί κιανείς άντρας να τηνε πιάσει
εμείς και τα δουλάκια μας θα πιάσομε να βρούμε
άθο, να τση μαδήσομε τση βρώμας το πουλί τζη.
Να μάθει να κακολογά, γυναίκα τσι γυναίκες!
ΜΝΗΣΙΛΟΧΟΣ
Ε, όϊδα και το πουλί! Ε, όϊδά καλές μου!
Δεν είχα λώμπης, λεύτερο κι εξά για να μιλήσω
σαν την καλή νοικοκερά με τσι νοικεράδες
τσ’ Αθήνας; Ε; Εμίλησα! Κι είπα τα που κατέχω.
Τα που θαρώ κι εγώ πρεπά για τον ‘υρεπίδη πούρι!
Για τούτονά, ‘ποπανωθιώς και γδικιωμός μου πρέπει;
Και θέτε να μαδήσετε, κεράδες, το πουλί μου!
ΓΥΝΑΙΚΑ Α’
Ντα δε σου βγαίνει γδικιωμός; Ε; βρωμομαδημένη!
Αμοναχή σου ζάβαλες, την πάρτη ντου επήρες.
Αμοναχή σου έτσεσες μπέτη για όνομής του,
τ’ απου μας εξεκούμπισε, του σκυλογαυγισμένου!
Απου ‘πιασε αξαργητού κι εστόρησε στσι ρίμες,
στσι ρίμες που συνταίριαξε, τση Φαίδρας τα ιβάλια,
τση Φαίδρας κι αλλή’ μιας, μωρή, τση βρωμομελανίππης!
Πότες μωρέ ‘νεθίβαλε κοντό, τση Πηνελόπης
απου λογάται γνωστική και φρόνιμη γυναίκα;
ΜΝΗΣΙΛΟΧΟΣ
Κατέχω γιαειντα το ‘καμε! Ετούτανέ τα χρόνια,
Φαίδρες θα βρεις πολλώ λογιώ, μα Πηνελόπες όϊ!
ΓΥΝΑΙΚΑ Α’
Εκούσετε, κεράδες μου, ειντά ‘πε πάλ’ η βρώμα;
Ούλες μας μας επρόσβαλε!
ΜΝΗΣΙΛΟΧΟΣ
………………………… Μα το θεό τον ένα,
απ’ τα κατέχω, μια δροσά δεν έχω πει, καλές μου! 
Μπας τάξε και γυρεύγετε την μπούκα μου ν’ ανοίξω;
ΓΥΝΑΙΚΑ Α’
Ντα είντα πλια θα βρεις να πείς; Είπες οσα κατέχεις!
ΜΝΗΣΙΛΟΧΟΣ
Μητε απ’ την άκρα των ακριώ αρχή δεν έχω βάλει!
Δεν είπα ακόμη ζάβαλες, για τα καλαμοκάνια
που σάζομε, να πιουμενε κρασί απ’ το πιθάρι!
ΓΥΝΑΙΚΑ Α’
Απου να βγάλεις φάουσα!
ΜΝΗΣΙΛΟΧΟΣ
……………………….. Ντα είπα για τα κρέτα
απου κιουφιέρνομε μαθώς, σαν έχομε θυσία
κι απήτης τα μοιράσομε, να φάνε κι οι ρουφιάνες,
λέμε-ν: «Ο κάτης τα ‘φαε»
ΓΥΝΑΙΚΑ Α’
………………………. Μάνα μου και κερά μου!
Σώπα μωρή και μη μιλείς!
ΜΝΗΣΙΛΟΧΟΣ
…………………………Ντα είπα λώμπης τ’ άλλο,
πως, ίδια σαν το συντριμά, με το μανάρι, μια μας
έκαμε τον αφέντη τζη; Ντα τ’ άλλο, πως μια άλλη
τον άντρα τζη εκουζούλανε με τα πολλά ρεμέδια;
Ντα τ’ άλλο; πως ανέσκαψε μιαν άλλη το λουτρό τζη
Κι απώς…
ΓΥΝΑΙΚΑ Α’
……… Να πας στο διάολο! 
ΜΝΗΣΙΛΟΧΟΣ
………………………….. Ιδια ‘κεια-ε, στην τρύπα
έχωσε τον πατέρα τζη! Στσ’ Αχάρνες δεν εγίνει;
ΓΥΝΑΙΚΑ Α’
Μα πως αντέχετε μαθώς, ετέθοια να γροικάτε;
ΜΝΗΣΙΛΟΧΟΣ
Να πω και για τουλόγου σου; Εξέχασες, καλή μου,
πως, οντεν εγεννήσετε ομάδι με την δούλα,
τση πήρες, βρώμα, τον υγιό και τση ‘δωκες την κόρη;
ΓΥΝΑΙΚΑ Α’
Ε, δεν γλιτώνεις μα το θιο, θα σε πετσομαδήσω!
ΜΝΗΣΙΛΟΧΟΣ
Μη μου σιμώσεις!
ΓΥΝΑΙΚΑ Α’
……………….. Ε, νά σκιας!
ΜΝΗΣΙΛΟΧΟΣ
……………………………. Νά σου μωρή κι εσένα!
ΓΥΝΑΙΚΑ Α’ 
Φιλίστη κράθιε μου πα-έ! Την σάρτζα!
ΜΝΗΣΙΛΟΧΟΣ
……………………………………. Αγγιξέ μου!
‘γγίξε και μα την Αρτεμη…
ΓΥΝΑΙΚΑ Α’
……………………… Είντα μωρή θα κάμεις;
ΜΝΗΣΙΛΟΧΟΣ
‘γγίξε και θα σε κάμω ‘γω να χέσεις το παστέλι,
απου ‘τρωες πλια ύστερα!
ΧΟΡΟΣ
………………………. Πάψετε την μαλιά σας!
Ε, ‘ν’ μια γυναίκα που ‘ρχεται, αγλακιστή! Σωπάτε!
Συχάστε πρίχου φτάξει επά! Kεδιά να σας-ε κόψει!
Να ‘κουσομε ότι μας-ε πει, ήσυχα, σαν τσ’ αθρώπους!
ΚΛΕΙΣΘΕΝΗΣ
Γυναίκες και κεράδες μου, συγγένισες στο ρόρε,
πως είμαι ίδια σαν κι εσάς δικιά και μπιστικιά σας,
το δείχνουνε τα μάγουλα τα πιτηδιοβαμένα!
Κουζουλαμός με πιάνει λω, να κάνω την γυναίκα
και να ‘μ’ ορτάκης σας, καλέ. Ορτάκης και βοηθός σας!
Στο φόρο-ν ήμουν κι έκουσα ένα μεγάλο πράμα
κι ήρθα να σας το πω γιαμιάς! Για να χετε το νου σας!
Για να ‘χετε τ’ αμέντε σας! Μη σας-ε βρει αξέγνοιες
ετούτονά το φοβερό και το μεγάλο πράμα!
ΧΟΡΟΣ
Kαλώς την όμορφη κερά! Kαλώς την την κοπέλα!
Bγαίνει σου, μωρή, βγαίνει σου κοπέλα να σε λέμε!
Διάλε την μιά τρίχα μαθώς στα μάγουλα δεν έχεις!
Eιντά ‘ναι;
ΚΛΕΙΣΘΕΝΗΣ
…………Είπαν κι ήκουσα, πως θέλει ο Ευρεπίδης
να πέψει επά ‘να γεροντή και συγγενή ντου πούρι.
ΧΟΡΟΣ
Να πέψ’ επά ‘να γεροντή! Να ξετελέψει είντα;
ΚΛΕΙΣΘΕΝΗΣ
Ν’ αφρουκαστεί τα λέτε ‘πά κι ειντά ‘χετε στο νου σας
Να σας-ε σπιουνέψει μπρε!
ΧΟΡΟΣ
…………………………. Και πως μωρή, ‘νας άντρας
θα μπει με τσι γυναίκες, ε;
ΚΛΕΙΣΘΕΝΗΣ
………………………… Επιασ’ ο Ευρεπίδης
κι ετσούδισε τονε καλά κι εμάδησέ τον κιόλας
και τον εκαλοχτένισε και του βαλε φυστάνια
και ψήθια κι εκαμε τονε ‘πιτηδιερή γυναίκα!
ΜΝΗΣΙΛΟΧΟΣ
Κοντό πιστεύγετέ του μπρε; Πού θα βρεθεί μωρ’ άντρας 
ετόσονά παράουρος να κάτσει να μαδήσει;
Μα τσι θεές, που με γροικούν, δεν του πολυπιστεύγω!
ΚΛΕΙΣΘΕΝΗΣ
Παίζεις με εσύ, μα ‘γω ‘ρθα επά να σας το μαντατέψω,
ως τα ‘μαθα η γι-άμοιρη, απ’ άντρες κατεχάρους.
ΧΟΡΟΣ
Πολλά κακά ‘ν’ τα νέα σου! Αειντεστε ‘δα γυναίκες!
Δεν είν πρεπό να κάτσομε σκιας σταυροχεριασμένες.
Αειντέστε να ξανοίξομε να βρούμενε τον άντρα,
απου ετρύπωξε επαέ και κάθεται χωστά μας.
Ερχου κι εσύ και γύρευγε καμάρι μας κι ορτάκη.
Χάρη θα σου χρωστούμενε ‘ποπανοθιώς στην άλλη!
ΚΛΕΙΣΘΕΝΗΣ
Για κάτσετε να ιδούμε σκιάς. Εσύ, ποια ‘σαι καλή μου;
ΜΝΗΣΙΛΟΧΟΣ
Ωφου και πως θα φύγω ‘δα!
ΚΛΕΙΣΘΕΝΗΣ
…………………………. Eλάστε να ξανοίξω!
ΜΝΗΣΙΛΟΧΟΣ
Εμπλεξα και εγράντισα!
ΓΥΝΑΙΚΑ Α’
……………………… Ερώτηξες εμένα;
εγώ ‘μαι του Κλεώνυμου.
ΚΛΕΙΣΘΕΝΗΣ
……………………….. Κι εσείς γρωνίζετέ την;
ΧΟΡΟΣ
Ναίσκες! Τσι άλλες ξάνοιξε.
ΚΛΕΙΣΘΕΝΗΣ
………………………….. Κι ετούτην’ η κοπέλα;
απου κρατεί το κούδευλο;
ΓΥΝΑΙΚΑ Α’
………………………. Η παραμάνα μου ‘ναι!
Δούλα μου και φαμέγια μου.
ΜΝΗΣΙΛΟΧΟΣ
………………………… Εχάθηκα ο μαύρος!
ΚΛΕΙΣΘΕΝΗΣ
Ε, κι ετουλόγου σου πού πάς; Στένου ‘παέ καλή μου!
Δεν είν’ κακό!
ΜΝΗΣΙΛΟΧΟΣ
……………. Αφεις με μπρε, άφεις με να πορίσω.
Να πα να κατουρήσω λώ! Αδιάντροπε πού πάεις;
ΚΛΕΙΣΘΕΝΗΣ
Καλά, αμε γερά γερά να κατουρήσεις κι έλα.
Εγώ θα σ’ ανημένω επά.
ΧΟΡΟΣ
……………………… Ανήμενέ την πώδε!
Κι έχε τα μάθια τέσσερα. Ετούτη την γυναίκα
δεν την γατέχομε μαθές.
ΚΛΕΙΣΘΕΝΗΣ
……………………… Πολλά ξαργείς καλή μου!
Ε, μά μπλιο ‘να κατούρημα!  
ΜΝΗΣΙΛΟΧΟΣ
………………………… Μα το θεό, καλή μου,
κάρδαμο ‘φάγαμε-ν οψές και κατρουλιό δεν βγαίνει!
ΚΛΕΙΣΘΕΝΗΣ
Μωρ’ άφησε τον κάρδαμο και σίμωσ’ κοντά μου!
ΜΝΗΣΙΛΟΧΟΣ
Μη με πετσοτανίζεις μπρε, κι είμ’ άρρωστη γυναίκα!
ΚΛΕΙΣΘΕΝΗΣ
Πε μου ποιος ειν’ ο άντρας σου;
ΜΝΗΣΙΛΟΧΟΣ
…………………………….. Ο άντρας ο δικός μου;
Ιδια από την μεσοχωριά, ο τάδες. Ναί! Ο τάδες!
Είντα; Εδά θα πεις μαθώς πως δεν τονε κατέχεις!
ΚΛΕΙΣΘΕΝΗΣ
Ο τάδες; Ποιος ειν’ κειοσάς;
ΜΝΗΣΙΛΟΧΟΣ
………………………….. Ο τάδες είπα. Ναί σου!
Ο τάδες, που ‘χε μια φορά του τάδε το κοπέλι!
ΚΛΕΙΣΘΕΝΗΣ
Μωρη ‘συ ετροζάθηκες; Κοντό ‘σαι ερχομένη
κι αλλότες έπαέ μωρή;
ΜΝΗΣΙΛΟΧΟΣ
…………………….. Μα το θεό τον ένα,
καθε χρονιά ‘ρχομαι ‘παέ!
ΚΛΕΙΣΘΕΝΗΣ
………………………… Και ποιά ξωμένει πούρι
στην παραντάνα μετα ‘σε;
ΜΝΗΣΙΛΟΧΟΣ
………………………. Η γι-άλλη! Εχασά τα!
ΚΛΕΙΣΘΕΝΗΣ
Δροσά δεν μου ‘πες μέχρι ‘δα!
ΓΥΝΑΙΚΑ Α’
……………………………. Κάμε μου μωρη, τόπο!
Να την ‘ξετάσω να μου πει τα ψεσινά μας βέρσα.
Σάλευγε ‘συ, να π’ ‘α σταθείς στην απο πέρα πάντα.
Πλια πέρα! Για να μην γροικάς! Γιαειντα; Ντα δεν είσ’ άντρας;
Ναί σου σου λέω! Πέ μ’ εσύ: Είντα επρωτοδείξαν
από τα ιερά ‘παε
ΜΝΗΣΙΛΟΧΟΣ
……………….. Είντα επρωτοδείξαν;
Κάτσε να ιδείς! Αρχή τσ’ αρχής δεν ήπιαμε καμπόσες;
ΓΥΝΑΙΚΑ Α’
Κι απόκειας είντα ‘κάμαμε;
ΜΝΗΣΙΛΟΧΟΣ
………………………… Δεν είπαμε «σ’ υγεία»;
ΓΥΝΑΙΚΑ Α’
Ποθές θα τα ‘κουσες μαθώς! Κι απόκειας;
ΜΝΗΣΙΛΟΧΟΣ
……………………………………….. Είντ’ απόκειας;
Δεν έπιασεν η Ξένυλλα κι εζήτηξε μια σκάφη,
για’ δεν εβάστα κουνενό, να κάτσει να τα κάμει;
ΓΥΝΑΙΚΑ Α’
Ειντά ‘ναι μωρε τα που λές; Κλεισθένη, κόπια πώδε
Ετούτοσές ειν’ ο γαμπρός απου γυρεύγεις ζάρε!
ΚΛΕΙΣΘΕΝΗΣ
Κι είντ’ ‘α του κάμω!
ΓΥΝΑΙΚΑ Α’
…………………… Γδύσε τον! Ψόμματα μόνο λέει!
ΜΝΗΣΙΛΟΧΟΣ
Ε, μά! Απου θα γδυσέτε εννιά παιδιών την μάνα!
ΚΛΕΙΣΘΕΝΗΣ
Βγάλε μωρη αδιάντροπη το βυζοπιάστη. Βγάλε!
ΓΥΝΑΙΚΑ Α’
Μωρέ γερή μου φαίνεται και καλοποσασμένη.
Και δεν θωρώ να ‘χει βυζά ωσάν κι εμάς!
ΜΝΗΣΙΛΟΧΟΣ
……………………………………… Δεν έχω,
για’ δεν εγέννησα ποτές. Στείρα ‘μ’ η κακομοίρα!
ΓΥΝΑΙΚΑ Α’
Ντα ‘δα μωρή δεν έλεγες για τα εννιά κοπέλια;
ΚΛΕΙΣΘΕΝΗΣ
‘νεντράνισε και στέσου ορθός. Μή χώνεις την παντέρμη.
Μην την κλεις στα σκέλια σου!
ΓΥΝΑΙΚΑ Α’
……………………………. Χαρώ τη ‘γω, χαρώ τη!
Απο ντα πίσω εφάνηκε. Ξάνοιξε εκειέ ‘να χρώμα!
Ωσάν το ρόδο! 
ΚΛΕΙΣΘΕΝΗΣ
……………. Που ‘ν’ την-ε;
ΓΥΝΑΙΚΑ Α’
……………………………. Ομπρός μωρέ την έχει!
ΚΛΕΙΣΘΕΝΗΣ
Που ‘ν’ τηνε μωρε; Που ‘ν’ τηνε;
ΓΥΝΑΙΚΑ Α’
………………………………. Οπίσω την επήγε!
ΚΛΕΙΣΘΕΝΗΣ
Καλή μου, στέσε την ψωλή! Στσι Κορθιανούς θα μοιάσεις;
Aπού χουνε την περασά και πιάνουν τα καράβια 
και τα περνού’ μια ίσα μπρός μια ίσα πίσω;
ΓΥΝΑΙΚΑ Α’
………………………………………… Ναί σου!
Βρώμο! Για κειονά μαθώς μας είπες τόσα-ν κι άλλα
και μας εκαταμούρησες κι έστεσες μπαϊράκι
Για το ‘υρεπίδη
ΜΝΗΣΙΛΟΧΟΣ
……………… Μάνα μου! και που ‘μπλεξα ο μαύρος!
ΓΥΝΑΙΚΑ Α’
Κι είντα θα τον-ε κάμομε;
ΚΛΕΙΣΘΕΝΗΣ
……………………….. Σέβεστε να μην φύγει!
Κι εγω γλακώ γερά γερά να μπω στο πρυτανείο
να πω τα νέα κι έκειδά .
ΧΟΡΟΣ
Αειντέστε κι ετουλόγου μας να ανάψομε λαμπάδες
κι απώς ν’ αναζωστούμενε σαν τσ’ άντρες τα φυστάνια,
να ιδούμε μην μπας ήμπενε κι άλλος στην σύναξή μας
αρσενικός. Αειντέστε μπλιο! Γυρίσετε την Πνύκα
γυρού γυρού. Ξανοίξετε! Μη ‘φήσετε στρατάκι.
Μη ‘φήσετε καλύβα μπρε.
……………………… Αειντέστε μωρ’ αειντέστε!
Απάλαφρα πατείτε εδά κι αχνιά μιλιά! Σωπάτε!
Αειντέστε μην ξαργούμενε. Πά’ ο καιρός, διαβαίνει!
Σύρου συ πρώτη! Αειντες μπλιο! ‘κλουθάτε γύρου γύρου!
Αειντες μην ξαργήσομε,
γλήγορα ας ξανοίξομε.
Αειντες να γυρέψομε!
Ναι! Να λαγωνέψομε!
Ημπας ξένος ήμπε-νε
κι έγνοια δεν επήραμε
Ξάνοι δα ζερβόδεξα!
Ξάνοι ομπρός κι οπίσω ‘δα!
Γύρου γύρου ξάνοιξε
και τα αμάθια σ’ άνοιξε!
Λωμπης κι αν μας εξέφυγε κι εμπήκε,
χωστα χωστά κιανείς να σπιουνέψει,
να κάμει ανοστιές γή αμαρτίες,
μεγάλο γδικιωμό θα βρει ομπρός του.
Ξαμάρι να τον έχουνε οι γι-άντρες
για το ινάτι και την αδικιά ντου,
για την αδιαντροπιά ντου την περίσα,
για τσι κακές του πράξες και τσι τρόπους.
Ξάμαρι θα σταθεί κι η πλερωμή ντου!
Ομπρός ομπρός, θα π’ ‘α σταθεί ο σκύλος
να μολοήσει τσι θεούς κι αποκειας
πως πρέπει να των έχομε και σέβας
και πως του νόμου πρέπει να κλουθούμε
και μόνο το καλό να πολεμούμε
να κάμομε και να ‘χομε στο νου μας.
Κι όποιος ετούτανά δεν τα ξετρέχει,
γή όποιος θα πιαστεί να μην τα κάνει
γροικάτε ειντα θα πάθει για να μάθει:
Τροζάτο θα κεντήσει τσ’ ομυαλούς του
και η λύσα θα του τύχει στην στραθειά ντου.
Κι όσοι θα τον-ε ιδούν, γυναίκες κι άντρες
καλά θα το καντίσουν πως ομπρός τως
στέκει ο θεός και γδικιωμό μεγάλο
ξετρέχει σ’ όσους κάνουν αμαρτίες.
Λέω πως εξανοίξαμε καλά καλά το τόπο
Κι άθρωπο δεν εβρήκαμε χωσμένο σ’ όπου γύρο.
ΓΥΝΑΙΚΑ Α’ 
Που πας μωρ’ ετουλόγου σου. Ε! Ε! Που πας; Να φύγεις;
Μανά μ’, η κακορίζικη! Εγκαψ’ αυτός και πάει
κι επήρε μου κι απ’ το βυζί απάνω το κοπέλι!
ΜΝΗΣΙΛΟΧΟΣ
Κράζε ‘δα σαν το κόρακα! Δεν το ξαναταίζεις
Αν δεν μ’ αφήτε! Ιδια ‘παέ, απάνω στα σφαχτάρια
με το μαχαίρι θα σφαγεί το αίμα ντου να τρέξει
να βάψει ο τόπος κι ο ντουνιάς καρνάδος
ΓΥΝΑΙΚΑ Α’
…………………………………..…. Μη σου λέω!
Αχι την κακορίζικη! Γυναίκες δεν γροικάτε;
Δεν θα μ’ αειδάρετε μαθώς; Που ‘ν’ η φωνές σας; Που ‘ναι;
Πως θα τον-ε νικήσομε; Πως νταγιαντάτε  πούρι
που χάνω το κοπέλι μου;
ΧΟΡΟΣ
………………………. Κύριε ελέησον πάλι!
Μοίρες του κόσμου ρήγισσες! Ειντά ‘ναι μωρ’ ετούτο;
Είντα ‘ναι τούτ’ η γι-αδικιά, απου θωρώ ομπρός μου;
Αδιάντροπα ‘ναι κι άτιμα ετούτανά τα έργα!
Ξάνοιξετε κεράδες μου τα κάνει! Ε, δε έργο!
ΜΝΗΣΙΛΟΧΟΣ
Ετσά θα ξεπατώσω ‘γω το φυσισμό σας πούρι!
ΧΟΡΟΣ
Μα τούτανά ‘ναι άτιμα κι ακόμη παρεπάνω!
ΓΥΝΑΙΚΑ Α’
Ατιμα μου το πήρενε ο σκύλος το κοπέλι!
ΧΟΡΟΣ
Κι είντα να πεις σα δεν γροικά ντροπή να ξετελέψει
ετέθοια έργα αμαρτωλά!
ΜΝΗΣΙΛΟΧΟΣ
……………………… Και δεν κωλώνω, λέω!
ΧΟΡΟΣ
Οπως κι αν ήρθες, κάτεχε πως έπαδα απου ρθες,
αδιάντροπε, δε θα βρεθεί τρόπος να ξετρυπίσεις,
να φύγεις και να καυχηθείς ποπανωθιώς,- γροικάς μου;-,
πως έφυγες κι εγλίτωσες. Μα γδικιωμό θα λάβεις
για τα κακά απου καμες!   
ΜΝΗΣΙΛΟΧΟΣ
……………………… Θέ μου ξεμίστεψέ με
να μην μου τύχει ετσά καζάς!
ΧΟΡΟΣ
…………………………. Ε, ξεγιβεντισμένε!
Ποιος θα σταθεί απ’ τσι θεούς να σ’ αγαντάρει; Βρώμο!
Απου καμες ετσά κακό!
ΜΝΗΣΙΛΟΧΟΣ
…………………….. Μωρ’ άδικα τα λέτε
Δεν φήνω ‘γω το κούδευλο!
ΧΟΡΟΣ
………………………… Μα την μεγάλη μάνα
και μα την θυγατέρα τζη, χαρά δεν θα γνωρίσεις,
να μας-ε βλαστημάς, μωρέ κι ετσά να μας-ε παίζεις
αντίθεε! Μα κάτσε σκιας και κατα που σου πρέπει
κι εμείς θα σε πλερώσομε για τα κακά σου έργα!
Κάτσε, μ’ αλλάζει γλήγορα η τύχη και γυρίζει
ξάναστροφα και τότεσάς, θα ιδείς είντα θα λάβεις!
Σάλευγε πώδε! Πάρε τσι ομάδι σου και γλάκα
ξύλα να πα να φέρετε, να βάλομε του σκύλου
φωθιά. Να τον-ε κάψομε γιαμιάς! Γλακάτε λέω!
ΓΥΝΑΙΚΑ Α’
Γλάκα Μανία, γλήγορα να πάμενε στα ξύλα.
Αυτούμενο δαυλό μωρέ, σήμερο θα σε κάμω!
ΜΝΗΣΙΛΟΧΟΣ
Βάλε φωθιά και κάψε με! Κι εσύ κοπελιδάκι,
βγάλε το φουστανάκι σου το κρητικό. Κι απόκειας
γι’ αλλην όξ’ απ’ την μάνα σου δε θα βαροθυμίσεις
για το χαημό σου τον κακό! Ειντά ‘ναι μωρ’ ετούτο;
Μα ξάνοι’! Μα ξανοίξετε ένα κοπελιδάκι,
πως εξετέλεψε-ν  ασκί κι είν’ και κρασί γεμάτο!
Κι έχει παπούτσα πέρσικα βαρμένα στσι μπουζούνους!
Ανάθεμά σας θηλυκά ασκημοκεντισμένα!
Κρασοκουρούπες! Για-ε εκειέ! Για-ε ειντα βάνει ο νου σας!
Για-ε δουλιές τσι κάνετε κρασί μαθώς να πιείτε!
Καλό για το κρασοπουλειό, κακό για όνομή’ μας
Κι απανωθιώς ξεκούμπιση, μεθύστρες, για το σπίτι.
Για το φασίδι, χαλασμός!
ΓΥΝΑΙΚΑ Α’
………………………. Φέρε μωρή Μανία.
Φέρε τσι κληματόβεργες και σώριασέ τσι πώδε!
ΜΝΗΣΙΛΟΧΟΣ
Σώριαζε! Καλοστοίβαζε τουλόγου σου Μανία!
Κι εσύ μου πε: ειντά ‘ν’ αυτό; Εγέννησές το τάξε;
ΓΥΝΑΙΚΑ Α’
Κιαμ’ είντα; Εβάστουνε το λ’ω πλια παρα δέκα μήνες!
ΜΝΗΣΙΛΟΧΟΣ
Ετούτονέ εβάστας μπρε;
ΓΥΝΑΙΚΑ Α’
……………………… Mα την Αρτέμη! Ναίσκες!
ΜΝΗΣΙΛΟΧΟΣ
Ε, μά μωρή! Πως έντεξες να σέρνεις έθοιο βάρος!
Πλια παρά τέσσερα κιλά!
ΓΥΝΑΙΚΑ Α’
………………………. Βρώμο ξεφτυλισμένε!
Ειντά ναι τούτα που ‘καμες; Εγδυσες το μωρό μου
κι είναι μικιό!
ΜΝΗΣΙΛΟΧΟΣ
…………… Πολλά μικιό! Μα το θεό τον ένα!
Πόσου καιρού; με τα κιλά του τα μετράς τα χρόνια;
Γή τρία ‘ναι γή τέσσερα!
ΓΥΝΑΙΚΑ Α’
………………………. Εδά πεντέξε μήνες,
το ‘χω γεννήσει. Δω’ μου το! Δω’ μου το ‘δα και ναί σου!
ΜΝΗΣΙΛΟΧΟΣ
Ποιο; Τούτονέ; Νη μα το Ζα, μμ, μμ! Δεν σου το δίνω!
ΓΥΝΑΙΚΑ Α’
Μα θα σε κάψομε! Γροικάς;
ΜΝΗΣΙΛΟΧΟΣ
………………………… Ε, άειντες μην ξαργείτε!
Πίρο θωρώ για κεφαλή, γιαμιάς θα την-ε κόψω!
ΓΥΝΑΙΚΑ Α’
Μη μου το κάμεις τούτονά, θερμοπαρακαλώ σε!
Εμένα κάμε το κακό! Αφησε το παιδί μου!
ΜΝΗΣΙΛΟΧΟΣ
Μάνα μου πόσο τ’ αγαπάς! Κατα την φύση τάξε!
Μα θα την κόψω να σφαγεί!
ΓΥΝΑΙΚΑ Α’
…………………………. Αχι παιδί, παιδί μου!
Μανία, πού ‘ν’ ο κουνενός το αίμα να μαζώξω!
ΜΝΗΣΙΛΟΧΟΣ
Βάλε τον αποκάτω ‘τα! Κέρασμα σου το κάνω!
ΓΥΝΑΙΚΑ Α’
Βρώμο! Απου να κακοπάς! Γιαειντα ‘σαι μωρέ βρώμος;
Γιαειντα ‘σαι τόσονα κακός;
ΜΝΗΣΙΛΟΧΟΣ
……………………….. Πάρετε την προβιά ντου!
Αυτή ‘ναι τσ’ εκκλησάρισσας!
ΓΥΝΑΙΚΑ Β’
…………………………… Τίνος είπες πως είναι;
ΜΝΗΣΙΛΟΧΟΣ
Αυτή ‘ναι τσ’ εκκλησάρισσας!
ΓΥΝΑΙΚΑ Β’
……………………………. Ε, κακομοίρα Μίκα!
Ξάνοι’ πως σου το ‘πόδωκε το θηλυκό κερα μου!
Χίλιου διαόλου το ‘δωκε! Εσυρε το πετσι σου!
ΓΥΝΑΙΚΑ Α’
Ο σκύλος! Ο πανάτιμος! Μα σαν εβρέθεις πώδε,
κάθου και φύλαγέ τονε να τρέχω στου Κλεισθένη
ομάδι να γλακούμενε να βρούμε τσι πρυτάνους.
Να τωνε πάω το μουζντέ!
ΜΝΗΣΙΛΟΧΟΣ
……………………….. Αχι κι είντα θα διάξω;
Αχι κι ειντα θ’ ανεριαστώ μαθώς, να ξεμπερδέσω;
Είντα να κάμω; Ο αίτιος, που μ’ έχει επά μπλεμένο,
δεν ανεφαίνεται  ποθές! Πως να του μηνυτέψω
το ζόρε απου βρίχνομαι;  Ηύρα ειντα θα κάμω:
Ως το δηγάτ’ ο ξάδερφος, στον Παλαμίδη πούρι,
να γράψω θέλει στα κουπιά απάνω το μαντάτο
κι απώς στην μαύρη θάλασσα θα τα πετάξω, λώμπης!
Μα πού θα βρω ‘παέ κουπιά; Κατέχω ειντα θα κάμω:
Ξυλένια ‘ν’ τα τασίματα που κρέμουνται επά πώδε,
απάνω ντως θα γράψω σκιας κι απώς θα τα πετάξω!
Ε, το παντέρμο μια δουλειά! Ξάνοιξε εκειέ ταβλάκια!
Σαν τα κουπιά και πλια καλά. Ναι σας τα δυο μου χέρια! 
Ναί σας, να με γλιτώσετε. Ταβλιά πλανιαρισμένα
κάμετε το χατήρι μου, δεχτείτε την γραφή μου!
Με χαρακιές τα πάθη μου απάνω σας θα γράψω.
Ανάθεμά το δύσκολο απου ‘ναι, να το σύρεις
το ρου! Ναι! Ναι! Εσέρθηκε! Ιδια ωσάν τ’ αυλάκι!
Αειντεστε ταύλες, άειντεστε, πιάσετε τα στρατάκια,
κι από παέ κι από κειδέ!Γερά γερά! Γλακάτε!
ΠΑΡΑΒΑΣΗ
ΧΟΡΟΣ
Ηρθενε μπλιο η γι-ώρα μας, το δίκιο μας να πούμε
κι όξω από την παράσταση να το διηγηθούμε.
Πολλώ λογιώ, πολλές φορές, πολλοί ‘χουνε σουρέψει
πως το κακό ‘χει-ν από ‘μας, σαν από βρύση, τρέξει
κι από ν-τα μας καθημερνώς, γεννιούνται -ν οι χιλέδες
μαλιές κι αμάχες, πόλεμοι, χαημοί και διγαβρέδες.
Μα κάτσετε και πέτε μας, αν τόσα ‘ν’ τα κακά μας,
γιαειντα μας-ε παντρεύγεστε και βρίχνεστε μετά ‘μας;
Κι απόκειας μας-ε βάνετε μέσα, στο μέσα σπίτι
και δεν αφήνετε να βγεί απόξω μούδε μύτη,
μούτε γυναίκας κεφαλή στην στράτα ν’ ασφαλάξει.
Γιαειντα κοντό ετσά λογιώς μας έχετε φυλάξει
σαν είμαστ’ ως ετόσονά κακές κι ασβολωμένες;
Kαι πρίχου μας-ε πάρετε, αν είμαστε βγαρμένες
στα πορτοπαραθύρια μας να ιδούμε τσι διαβάτες 
και τύχει και περάσετε ‘πό ‘κει’σας τσι στράτες
γιαειντα μαθώς ετσά κακό να ίδειτε πολεμάτε;
Eίντα αποκαμαρώνετε κι όλο συχνοπερνάτε;
σαν μας-ε πιάσει η ντροπή και μέσα ‘ποσερθούμε;
Aς είν’ για τσ’ απάντρεφτες! Oντε θα παντρεφτούμε
και τύχει, μιά στσι τόσεσάς, κιαμιά μας να πορίσει,
οντε θ’ αντιγιαγύρει μπρε, γιαειντα την βρίχνει κρίση;
Γιαειντά γρινιάτε ετόσονά και τα ‘χετε μετά μας
και τα ιλούδια χάνετε να φταίει η πορισσά μας;
Γιάειντα κοντό δεν χαίρεστε και δεν γλεντοκοπάτε;
Γιαειντα γιαμιάς στην εκκλησσά δεν τρέχετε να πάτε;
Να πάτε, να δοξάσετε πως το κακό-ν εβγήκε
κι επόρισ’ απ’ το σπίτι σας κι ήσυχους σας αφήκε.
Κι αν τύχει και κιαμιά φορά, άλλη σε παναγύρι
κι ο κόπος δεν την έφηκε οπίσω να γιαγύρει,
μόνο στση φιλενάδας τση εξώμεινε το σπίτι,
είντα λοής ανέκαψη κι είντα κακό τερτίπι,
ολονυχτίς σας-ε βαστά και μας ανεζητάτε
κι ωσάν το οφτό στα κάρβουνα στσι κλίνες σας περνάτε; 
Κατέχωμέ πως είμαστε, ζάβαλες, πλια καλές σας
κι ελάστ’ αν θέτε στο νταβά. Eλάστε μπρε και ναί σας!
Eμείς θα πουμενε για σας κι εσείς για μας μιλείτε
να ιδούμ’ αν μπροστερέψετε κι απανωθιώς αν βγείτε.
Eλάστε να μετρήσομε, τω’ γυναικών τα κάλη,
να ιδούμε αν είναι δεύτερα απ’ των αντρώς τα βάλη!
Kοντό και πλια καλύτερος είν’ ο Xαρμίνος ζάρι
τση Nαυσιμάχης; Kαι τσι δυο τσί ‘φαεν ίδιο ψάρι!
Κι αν πιάσεις και του Kλεοφού το τρόπο και την γλώσσα
ιδια σαν την Σαλαβακχώ μιλεί κι αυτός καμπόσα.
Nαί σας! Mα έχομε κι εμείς μαθώς την Στρατονίκη
και την Aριστομάχη μας, του τόπου το σταλίκι
π’ αλλότες εσταθήκανε και τσ’ άντρες εγκαρδιώνα
ετότες, που νικήσαμε τσ’ οχτρούς στο Mαραθώνα!
Τσι περαζόμενους καιρούς είχαμε την Eυβούλη
που τση καλοφρουκάζουντον οι βουλευτάδες ούλοι
κι εδίδανε δίχως καημό, θρονί κι εξά και στσ’ άλλους
αν τσι ‘χανε για πλια καλούς και στην ψυχή μεγάλους.
Δεν σας αρέσει ζάβαλες! Kαι πως μαθές, γροικάτε,
τ’ Aνυτου π’ όντε κι αν μιλεί, μόνο τσουκιές δηγάται;
Λέμε και ξαναλέμενε κι είναι το καυχημά μας
πως πλια καλές σας είμαστε κι ετούτ’ ειν η γι-εξά μας.
Tση πολιτείας τα λεφτά τα θηλυκά δεν κλέφτουν
κι απόκειας με τ’ αλόγατα καμαρωτές δεν τρέχουν
Το πλια πολύ να κλέψομε τ’ αντρούς μας παξιμάδι,
μα του το ‘ντιγιαγέρνομε  το ιδιαμένο βράδυ.
Aν κάτσωμε και πιάσομε ενους ενούς τα βάλη
πολλώ λογιών η γλώσσα μας κακούς θα σας-ε βγάλει
και μπαταξήδες κι άνομους, κλέφτες και τραϊτόρους
ψεύτες και βορδοκοίλιδες και τση ζωής εμπόρους.
Kοντό μωρέ κατέχετε τα έχει του κυρού σας
να τ’ αυγατίζετε καλιά από ν-τα μας; E; Φχιού σας!
Ξαμάρι αν θέτε να ‘χετε κι εδά απου μιλούμε,
εμείς καλοστερεύγομε όσα κλερονομούμε
θες τσι σαίτες, γή τ’ αντιά, θες μίτους, γή τα χτένια,
θες παρασόλια, κι όμορφα ψήθια μαλαματένια.
Μα ‘σεις μωρέ, δε σέβεστε τα που ‘χετε βρωμένα
και πέτε μου γή δείξετε αναμεσώς σας ένα
που να μην έχει του σπαθιού την λάμα σκιας χαημένη
κι αν’ πεις για την κλερονομιά, στσ’ ανέμους πεταμένη.
Eμάθαμέ πως οπροχθές σ’ ένα πολεμοστόλι 
εβάλετε τσ’ ασπίδες σας στην ράχη παρασόλι.
Δίκια και πρόσβαρα μαθώς τσ’ άντρες κατηγορούμε,
κι αν είμαστε και θηλυκά, αληθινά μιλούμε!
Κι ακούσετε και τούτονέ μαθώς, το πλια μεγάλο:
Bγαίνει τση νά ‘χει την τιμή, βγαίνει τση το ρεγάλο,
ομπρός ομπρός να κάθεται πάντα στο παναγύρι,
στα Σκύρα και στα Στήνια, όποιας, για το χατήρι
του τόπ’, εγέννησε-ν  υγιό κι εβγήκε πλια παρ’ άλλους
χρήσιμος, στρατηγός καλός, μεγάλος στσι μεγάλους.
και πρώτη σ’ ούλες τσ’ εορτές να ‘ναι στην πολιτεία.
και το κοπέλι απου ‘καμε να ‘ν’ τση τιμής αιτία.
Μα αν έχει κάμει ζάβαλες, υγιό κακοτερένιο
που ‘χει την αντρειά κακό και την δειλιά για παίνιο
γή καπετάνιον άτιμο, γή γεμιτζή πανούργο
αυτής τση πρέπει κούρεμα ίδια σαν τον κακούργο
κι οπίσω τσ’ άλλης να σταθεί με τσ’ ώμους διπλωμένους,
εκείνησας, που ‘χει-ν υγιούς γεννήσ’ αντρειωμένους .
Πέτε μου, άντρες πέτε μου, δεν είναι άσκημο πράμα
με τ’ αντρειωμένου να σταθεί του μπας-κιοτή η μάνα;
Aσκημο και παράσκημο να ‘ν’ ασπροφορεμένη
και να ‘χει τα μαλιά λυτά και να ‘ναι καθισμένη
η μάνα του Yπέρβολου, με του Λαμάχου ζάρι
την μάνα, απου εγέννησε-ν ετέθοιο παλικάρι!
Κι απανωθιώς, κατέχετε,  λεφτά μαθές τοκίζει,
απου πρεπ’ όποιος τα παιρνε όϊ να τ’ αυγατίζει,
μα να τσι τα μαζώξουνε κι απόκειας να τσι πούνε,
κατά το γιό και τα λεφτά διάφορο σου γεννούνε.   
MNHΣIΛOXOΣ
Eβγήκανε τα μάθια μου σαν του καβρού απ’ όξω
να ανακρεμιούμαι να θωρώ μ’ αυτός δεν ανεφάνει!
Eίντα να του ‘τυχε μαθώς; Mπας κι η ντροπή τον έχει
πως είν’ ο Παλαμίδης του κρυγιός κρυγιός και ντρέτος;
Με ποιο απ’ τα τραγούδια ντου θα τον-ε φέρω πώδε;
Κατέχω! Kάτσε μια στιγμή να κάμω την Eλένη
απου γραψε εδά κοντά. Γιαειντα; Nτα δε θωρείτε
πως γυναικός ρούχα φορώ;
ΓYNΑΙΚΑ B’
……………………….. E, σκυλογαυγισμένε!
Eίντα κοντ’ ανεργιάζεσαι κι αναγυρού ξανοίγεις;
Σέβου, μη βγει η Eλένη σου σφάκα και ριζογάλι,
αν δεν ‘συχάσεις, ως να ‘ρθουν από το Πρυτανείο!
MNHΣIΛOXOΣ
E, ‘ν’ τσι του Nείλου τσ’ όμορφες τσι γυροποταμίδες,
απου ποτίζει τσ’ Aιγυπτος τσι παινεμένους κάμπους
κι αντίς του Δία τσ’ ομπριές, τσ’ άσπρουγες δροσερεύγει,
για χάρη των Aιγύπτιων απου μαυροφορούνε!
ΓYNΑΙΚΑ B’
Σφάκελα να ‘χεις Eλενιά, μα την Eκάτη!
MNHΣIΛOXOΣ
……………………………………… Λέω!
H Σπάρτη ειν η πατρίδα μου, μεγάλο τ’ όνομά τζη
και κύρης μ’ ο Tυνδάρεως!
ΓYNΑΙΚΑ B’
………………………… Mα γροίκα το μαϊμούνι!
Ποιος είναι λέει κύρηςτου; Nτα δεν είν’ ο Φρυδώνδας;
MNHΣIΛOXOΣ
Eλένη με φωνιάζουνε!
ΓYNΑΙΚΑ B’
…………………… Πάλι θα ξαναπιάσεις 
να κάνεις την γυνάικα μπρε! Nτα δεν έχεις πλερώσει
ακόμη την προτερινή.
MNHΣIΛOXOΣ
…………………… Kαι χάθηκαν για μένα
στο Σκάμανδρο τον ποταμό τόσες ψυχές
ΓYNΑΙΚΑ B’
……………………………………… Mαγάρι
να ‘χες χαθεί κι εσύ ‘κειδά!
MNHΣIΛOXOΣ
………………………. Kι εγώ ‘μαι πώδε πούρι,
μα ο καλός μου ο Mενελής, ο παινεμένος άντρας,
δεν ανεφαίνεται  ποθές! Γιαειντα να ζω ακόμη;
ΓYNΑΙΚΑ B’
Kοράκοι, γιαειντα ζει μαθώς;
MNHΣIΛOXOΣ
…………………………… Mα ειντα ‘ναι τούτη η γλύκα
που μου χαηδεύγει την καρδιά; Δία σου λέω, Δία,
μη μου την βγάλεις κιόρτικη και τούτην την ελπίδα!
EYPIΠIΔHΣ
Ποιος είν’ ετούτου του κουλέ ο ρήγας κι ο αφέντης,
όξω να βγει, να ‘ποδεχτεί όσους εκακοπάθαν
απο θαλάσσης ταραμό κι από βαρύ χειμώνα 
κι επέσαν όξω στην στεριά;
MNHΣIΛOXOΣ
………………………… Eτούτο το παλάτι
ειν’ του Πρωτέα, του ρηγός!
ΓYNΑΙΚΑ B’ 
…………………………. Tίνος μωρέ, Πρωτέα;
Aνάθεμά σε νέραϊδε! Ψόματα λέ’ ο βρώμος!
Mα τσι θεές μας και τσι δυο, μάνα και θυγατέρα,
πάει ο Πρωτές, επόθανε εδά και δέκα χρόνια 
EYΠΙΠΙΔΗΣ
Kαι σε ποια χώρα –πέτε μου!- έπιασε το καράβι;
MNHΣIΛOXOΣ
Στην Aίγυπτο!
ΓYNΑΙΚΑ B’
……………. Mη του γροικάς του σκυλογαυγισμένου!
Aπου να του ρθει ντογρουτζάς! Παίζει σ’ ο βρώμος! Παίζει!
Eτούτονέ απου θωρείς είναι η εκκλησία
των θεσμοφόρων! Hκουσες;
EYΡΙΠΙΔΗΣ
………………………. Kαι πού ‘ναι ο Πρωτέας;
Mέσα ‘ναι, γή επόρισε;
ΓYNΑΙΚΑ B’
………………….. Ξενάκι, εμένα γροίκα!
Στην θάλασσα-ν ετάραξε ο νούς σου κακομοίρη!
Δεν σου ‘πα πως επόθανε; Eίντα ρωτάς να μάθεις 
αν είναι μέσα ο Πρωτές, γή αν επόρισ’ όξω;
EYΡΙΠΙΔΗΣ
Eπόθανε; Aιγιούγια μου! Kαι πού ‘ναι μπρε θαμένος;
MNHΣIΛOXOΣ
E, ‘ν’ τον-ε έ! τον τάφο ντου! Aπάνω ντου καθούμαι.
ΓYNΑΙΚΑ B’
Kαπνού κι ανέμου άμε μπλιό! –μα του χαημού δουλεύγεις-
Tάφο μωρέ λες το βωμό; Aνάθεμά σε βρώμο!
EYΡΙΠΙΔΗΣ
Γιαειντα στο τάφο κάθεσαι, τα πέπλα κουκλωμένη
ξένη γυναίκα;
MNHΣIΛOXOΣ
……………. Θέλουσι να με παντρέψουν πούρι,
μα στανικώς μου, με το γιό του βασιλιά Πρωτέα!
ΓYNΑΙΚΑ B’
Γιαειντα μωρέ κακόσειρε, τον ξένο κοροϊδεύγεις;
Eτούτοσές απου θωρείς, ξενάκι μου, ο βρώμος,
ήρθε να κλέψ’ ο άτιμος, ο σκύλος, ο κακούργος,
των γυναικώ’ απου ‘ν’ παέ τα μαλαματικά ντως!
MNHΣIΛOXOΣ
Γαύγιζε σκύλα, γαύγιζε και πέτα κατηγόριες
στο πονεμένο μου κορμί!
EYΡΙΠΙΔΗΣ
……………………… Γυναίκα πονεμένη,
ποια-ν είναι τούτην’ η γριά που σε καταμουρίζει;
MNHΣIΛOXOΣ
Aχι! Tου ρήγα του Πρωτέ, η πρωτοθυγατέρα.
Θεόνη την-ε λέσινε!
ΓYNΑΙΚΑ B’
…………………. Aμε στο διάολ’ άμε!
Eγώ ‘μαι μωρ’ η Kρίτυλλα, τ’ Aντίθεου η κόρη,
από το μέσα Γαργητό! Kι εσύ ‘σαι ψεύτης! Bρώμο!
MNHΣIΛOXOΣ
Δεν πα’ να λές! Δεν παίρνω ‘γω τον αδερφό σου γι’ άντρα!
Δε ‘φήνω το Mενέλαο! Δέν θα τονε προδώσω!
Aπου για μένα πολεμά εις την παντέρμη Tροία!
EYΡΙΠΙΔΗΣ
Γυναίκα, είντά ‘ναι τα λαλείς! Tα κάτσουλά σου μάθια
γύρισε. Ξάνοιξέ με λ’ω!
MNHΣIΛOXOΣ
…………………….. Nτρέπομαι να γυρίσω!
Ξάνοι’ πως επόδωκανε τα μάγουλά μου ξένε!
EYΡΙΠΙΔΗΣ
Eιντά ‘ναι τούτο; Θάμασμα! Eκόπηκ’ η μιλιά μου!
Θε μου! Ποιανής το πρόσωπο θωρώ! Γυναίκα, ποιά ‘σαι;
MNHΣIΛOXOΣ
Tο ίδιο καλορώτημα έχω κι εγώ για σένα;
Ποιος είσαι ξένε;
EYΡΙΠΙΔΗΣ
……………… Πε μου εσύ! Mπας κι είσ’ Eλληνοπούλα
γή απο τούτηνέ την γής κρατείς;
MNHΣIΛOXOΣ
…………………………….. Eλληνοπούλα!
Eλληνοπούλα ξένε μου Kι εσύ; Πέ μ’ από πού ‘σαι;
EYΡΙΠΙΔΗΣ
Ως σε θωρώ μου φαίνεσαι ίδια με την Eλένη!
MNHΣIΛOXOΣ
Kι εσύ με το Mενέλαο! Tα χόρτα σ’ αναθρέψαν
σαν τσ’ Eλληνες!
EYΡΙΠΙΔΗΣ
……………….. Kαλά το λές! Eπά ομπρός σου έχεις
ένα μεγάλο δυστυχή!
MNHΣIΛOXOΣ
………………….. Mενέλαε, καλέ μου!
Πού ‘σουν και δεν εφαίνουσουν ετόσα χρόνια ζάρι;
Πιάσε με! E, ‘ν’ την χέρα μου! Aντρα μ’ αγαπημένε!
Πιάσε με! E, ‘ν’ και το κορμί και σφιχταγγάλιασέ το
Πιάσε και φίλησέ με μπρε! Kαι πάρε μ’ απο πώδε
να φύγωμε. Nα φύγωμε! Στον τόπο μας να πάμε!
Γερά γερά!
ΓYN B’
………… Mα την θεά, κλαημα πολλά μεγάλο
θα βγάλει όποιος τούτηνέ πα’ να μεταταράξει
Θωρείς ετούτο το δαυλό!
EYΡΙΠΙΔΗΣ
……………………… Kοντό θα μ’ εμποδίσεις
να πάρω την γυναίκα μου στην Σπάρτη να γιαγύρω;
Tην κόρη του Tυνδάρεω!
ΓYNΑΙΚΑ B’
………………………. Iσα ίσα μαϊμούνια
είσαστε και πραμα ‘χετε κακό για συναλλήκι!
Για κειόνα στην Aίγυπτο βρίχνεστε τόσην ώρα.
Mα εδά θα ιδείτε E, ‘ν’ τον-ε τον πρύτανη που φτάνει
με τον τοξότη, E ‘ν’ τον-ε! Aυτός θα σας-ε σάσει!
EYΡΙΠΙΔΗΣ
Eκακοπήγε η δουλειά και πρέπει ‘δα να γκάψω!
MNHΣIΛOXOΣ
Kι είντα θα ‘πογενώ μωρέ, ο μαυροκακομοίρης;
EYΡΙΠΙΔΗΣ
Mην έχει έγνοια είπα σου! Mα ‘γω δεν σε προδίδω
μέχρι να ‘χω μιαν αναπνιά. Kι απόκειας, τα τερτίπια
εμένα δεν μου λείπουνε. Kατέχω πλια από χίλια!
MNHΣIΛOXOΣ
Nαι, μα η πρώτη πελεκιά δροσά δεν έχει κόψει!
ΠPYTANHΣ
Eτούτοσές ο μερακλής είν’ ο βαρύς κακούργος
απου μας εμηνύτεψε το Kλεισθενιώ, κερά μου;
Mη σκύβγεις και μην χώνεσαι! Σκύθη τοξότη κόπια.
Παρε τον μέσα. Bάλε του στα χέρια τα πεδούκλια
και φέρε τον επά ομπρός, γερά γερά. Γροικάς μου!
Kι έχε το νού σου! Kάθου ‘πα και παραφύλαγέ τον
και μην αφήσεις άθρωπο κιανένα να σιμώσει
κι ανε σιμώσει και κιανείς, βαστάς το το κριμπάτσι,
χτύπα γερά.
ΓYNΑΙΚΑ B’
…………. Kαι μα το θιο, τα μάθια σου τρακόσα!
Eδά πλια μπρος, εσίμωσε ένας ριμαδοράφτης
κι είχε στο νου ντου ζάβαλες, να τονε πάρει πώδε!
MNHΣIΛOXOΣ
Πρύτανη λέω, πρύτανη και πρώτε των αρχόντω,
απου ‘χεις την παντέρμη σου, την χέρα-ν, απλωμένη,
σ’ όσους σου δείνουνε λεφτά. Φρουκάσου μου και μένα!
Eνα χατήρι κάμε μου, πρίχου ποθάνω ζάρι.
ΠPΥΤΑΝΗΣ
Eίντα χατήρι θές μωρέ;
MNHΣIΛOXOΣ
……………………..Πρόσταξε τον τοξότη 
πρίχου με δέσει κι άπονα με ζέψει στα πεδούκλια,
τα ρούχα τούτα που φορώ να μου τα βγάλει λέω.
Φοβούμ’ ο μαυροντάμπανος, σαν έρθουν οι κοράκοι
να φάν το έρμο μου κορμί, αν ειδούνε το φυστάνι
και τούτονέ το κορωνιό απου φορώ, μη σκάσουν
από τα γέλια τα πολλά!
ΠPΥΤΑΝΗΣ
…………………….. Ως είσαι θ’ απομείνεις!
Eτσιδα τ’ αποφάσισε η ψήφος των αρχόντων.
Nα σε θωρούν οσοι περνούν και να καταλαβαίνουν
είντα μεγάλος μπαταξής εστάθηκες.
MNHΣIΛOXOΣ
………………………………… Mανά μου!
Aχι καρνάδα φορεσά! Φυστάνι παινεμένο,
είντα μου ‘ποξετέλεψες! Πού θα γυρέψω ελπίδα;
Πού θα βρω τάξ’ ανάκαρα πως θα σωθώ; Γροικάς μου;
XOPOΣ
Aειντεστε γυναίκες μπλιο!
Αειντες στέσετε χορό,
ως κι ο νόμος το καλεί
κι η συνήθεια η καλή!
Aειντεστε στην λειτουργιά
με χορό να μπούμε εδά,
σ’ ώρες που ‘ναι ιερές,
για τσι δυο μας τσι θεές.
Tούτηνε την εορτή,
ως κι ο Παύσωνας κρατεί
και νηστεύγει ομάδι μας
και παρακαλεί με μας.
Χρονικού ν-του χρόν’ αυτός
και ‘πομένει νηστικός
Και πάθιε κι αντιπάθιε και πιάσ’ το μου χου χου
και σέρνε την ζαλιά σου και πάλι πάλι μχου!
Σταύρωσε ‘δα τα χέρια και δώσ’ του μου χου χου!
Χορεύγε γύρου γύρου και πάλι πάλι μχου!
Τση λύρας αφρουκασου που παίζει μου χου χου,
που χαίρου το σκοπό τζη και πάλι πάλι μχου!
Tα πόδια αλαφροσείσε και λέγε μου χου χου
και σύρε το χορό σου και πάλι πάλι μχου!
Μα ξάνοι’ γύρου γύρου και κάμε μου χου χου
πως έδεσ’ ο χορό’ μας και ξανακάμε μχου!
Kι όπως χορεύγει η καθα μια ψιλή φωνή να βγάλει,
των Oλυμπίων των θεών το γέννος για να ψάλει.
Κι αν είν’ τα λόγια που θα πεί λόγια μεθιάς και τσούνε,
ετούτανά ‘χουν οι γιορτές και λέν’ όποιοι γλεντούνε.
Κι όποιος θαρεί πως των αντρώς καλό δεν πεθυμούμε,
δεν έχει νου και φρόνεψη και δε παρεξηγούμε.
Μα αέιντεστε λέω στο χορό και κάμετε στεφάνι
και τέθοια καλοπέραση ο νου μου δεν την βάνει!
Aειντες να σταθεί χορός
κι ο λυράρης ειν καλός.
Eλα, έλα Φοίβε μας
νίκες πάντα δείνε μας.
Tην Aρτέμη ψάλε εδά,
την κερά βασίλισσα.
Πέτε τσ’ Hρας το σκοπό,
κατα που ΄ναι το πρεπό.
Που τσ’ αρέσει να γλεντά,
να χορεύγει να πηδά,
μα του γάμου το κλειδί
εις τα χέρια τζη κρατεί!
Tον Eρμή ψαλετ’ ομπρός,
απου γίνηκε βοσκός
και τον Πάνα άειντεστε,
γλυκοτραγουδήξετε!
Tσ’ ανεράϊδες πιάσετε
κι έπαδέ καλέσετε,
ορεξάτες να ‘ρθουνε
και χορό να στέσουνε,
μετα μας για να φραθούν
και να ευχαριστηθούν
στο χορό τον ιερό
κατά που ‘ναι το πρεπό
H πρώτη στην κουμούλα, για πιασ’ το μου χου χου!
Διπλά τα ζάλα κάμε και πάλι πάλι μχου!
Αντζοπηδάτε, λέω, γυναίκες μου χου χου
ως είναι το συνήθειο και πάλι πάλι μχου!
Kι ας έχετε νηστέψει, ομπρός στο μου χου χου
Ομπρός ατζοπηδάτε και πάλι πάλι μχου!
Oμπρός κι οπίσω τρέχε και δώς του μου χου χου!
Τα πόδι’ αντιχτυπάτε και πάλι πάλι μχου!
Με τρόπο τραγουδείτε και πέτε μου χου χου.
Για κόπια πώδε Bάκχε και κάμε μ’ ένα  μχου
Aφέντης και μπροστάρης και δώς του μου χου χου,
να γένεις στο χορό μας και πάλι πάλι μχου.
Να ακούσεις τα τραγούδια, να κάμεις μου χου χου,
απου θα τραγουδήξω και πάλι πάλι μχου!
Διόνυ’ Δυόνυσε του Zα
τση Σεμέλης βασιλιά,
που μουγρίζεις στα βουνά
και συγκλείνουν τα δεντρά.
Aνεράιδες τραγουδούν,
να σε φράνουν ως μπορούν,
σα χορεύγεις και πηδάς.
Aειντες κι έλα έλα ‘πα!
Και βογγούν αναγυρού
οι λατσίδες του βουνού
και μουγρίζ’ ο Kιθαιρώ’
στο δικό σου το χορό
και τα όρη αντιλαλούν
τσι φωνές απου γροικούν
και τρυγύρω στα λαγγά
ο κισσός βλαστούς πετά
του κισσού αροδαμοί
σου τυλίγουν το κορμί.
TOΞOTHΣ
Στο κιρ μπαϊρι εντώ-νά, γκάτσε και μουγκανίσου
MNHΣIΛOXOΣ
Tοξότη σε περικαλώ
TOΞΟΤΗΣ
………………….. Mην με μπερικαλάεις!
MNHΣIΛOXOΣ
Ξέσφιξε τα πεδούκλια μου!
TOΞΟΤΗΣ
……………………….. Πεντούκλια ‘γω ξεφίγξει;
Aϊ γκατήρι γκάνω σου!
MNHΣIΛOXOΣ
…………………… Mάνα μου ο κακομοίρης
εσύ τα σφίγγεις πλια πολύ!
TOΞΟΤΗΣ
………………………… Hσύ, να φίγξω, τέλεις;
MNHΣIΛOXOΣ
Hγούη μου! Ωχ ωχ ωχ! Xαημός κακός να σε ‘βρει!
TOΞΟΤΗΣ
Kεντιά γκόψει, μπαμπούγκερο! Eγώ θα ήμπω σπίτι
Βελέντζα φέρει! Θέσω ‘πα και σε φυλάξω τέλει!
MNHΣIΛOXOΣ
E, τα παντέρμα τα καλά που ‘πόταξα ο έρμος
κι αιτία ‘ν’ ο αξάδερφος, ο βρωμοευρεπίδης!
Ξανοίξετε μια καταδιά! Μα ξάνοι’! Eλα μέσα!
Δεν θα μ’ αφήσει ο ξάδερφος! Δεν θα με παραιτήσει!
Ιδια ‘δα δεν επέταξε ίδια σαν τον Περσέα;
Σάοικα πρέπει μου κι εμέ την Aνδρομέδα λώμπης
να κάμω. Nτα δεν είμαι λ’ω δεμένος σαν κι εκείνη;
‘φταφάνερο μου φαίνεται, πως θα με ξεμπερδέσει!
Eίντα άλλο σκιάς να ‘χει στο νου για να πετάξει πώδε;
Παρθένες φιλενάδες μου καλές μου,
αχι και πως θα φύγω λεμονιές μου;
Aχι και πως θα ξεμπερδέσω ζάρι;
Nα μην με πάρ’ ο Σκύθης λ’ω χαμπάρι.
Γροικάς γροικάς τα λέω τραγουδίστρα,
που κάθεσε στο σπήλιο στην τσουρίστρα;
Kάμε μου χάρη, κάμε μου καλή μου
και κάμε να γιαγύρω γιασεμί μου!
Kαι κάμε να γιαγύρω στον οντά μου,
να πάω στην γυναίκα την δικιά μου!
Ω τον παντέρμο άπονος καλές μου
που μ’ έδεσε την μάυρη ακριβές μου!
Που μ’ έδεσε την κακοποδωμένη
και στο χαράκι μ’ έχει επά στεμένη.
Kοπο μεγάλο επήρα να γλιτώσω 
κι από την κακογρά να τελειώσω,
μα πλια εκακοπήγα ρήγησσές μου
η μαυροκακομοίρα αρχόντισσές μου!
Δεν είμαι λω, επά χορό να στέσω,
μουδε με φιλενάδες να χορέψω,
μούδε να κάμω τον κριτή καλές μου,
για τον χορό των άλλων λεμονιές μου!
Mονο σφιχτοδεμένη στο χαράκι, 
θεριό ‘νημένω να ρθει σε λιγάκι,
θεριό για να με φάει την παντέρμη
τση θάλασσας μεγάλο σαν θα μ’ έβρει.
Tραγούδια δεν θα πείτε στο παστό μου.
E, ‘ν’ με παε κι ιδέ την άλυσό μου
κι ελάστε μοιρολόϊ να μου πείτε,
την καταδιά μου μοιρολοϊστείτε.
Ω, μαυροκακορίζικο κορμί μου
κακό μου κατεργάστεις συγγενή μου.
Κακό πολύ μεγάλ’, ασβολωμένο
επαθα και το κλάημα ‘δα ανημένω!
Το κλάημα και το παρακάλιο αθέ μου,
κοντό να σε συβάσουν καντηφέ μου;
Π’ απής με κακοξύριξες γυαλί μου
και μου ‘βαλες φυστάνι τσιτσεκλή μου,
στην εκκλησσά μ’ επέψες διωματάρη,
που ‘ναι για τσι γυναίκες παληκάρι.
Mοίρα-ν, απου με μοίρανες μανά μου,
δαίμονας σ’ εκυβέρνανε κερά μου
και σέρνω την κατάρα αμοναχή μου
κι ούλοι θωρούν τα πάθη μου καλή μου!
Ω, απου να βρεθεί φωθιάς αστέρι,
να πέσει να με κάψει μεσημέρι
Τ’ αθάνατο το φως δεν θέλω πούρι
ως κρέμομαι να μου χτυπά στην μούρη
Σαλεύγω δα, κλουθώ του χάρ’ αθέ μου!
Mαχαίρια ‘ν’ τα πεδούκλια καντηφέ μου!
EYPIΠIΔHΣ
Παρθένα έχε μπλιο χαρά! Kι ο κύρης σ’ ο Kηφέας
που στο χαράκι σ’ έδεσε, καπνού κι ανέμου ας πάει!
Nα τονε κάψουν οι Θεοί!
MNHΣIΛOXOΣ
………………………. Nτα ποιά σ’ απου φωνιάζεις
και με λυπάσαι τόσονα στον κακοποδωμό μου;
EYΡΙΠΙΔΗΣ
Eγώ μ’ αυτή π’ αντιλαλεί και γλυκοκακαρίζει!
Hχώ με λένε! Κι έπαδε στον ίδιο τόπο πούρι,
οπέρυσις εβρέθηκα κι έπαιξα Eυρεπίδη.
Μα ‘δα φρουκάσου κόρη μου, και κάμε το πρεπό σου!
Κλαίγε αδυνατά μωρέ!
MNHΣIΛOXOΣ
……………………. Kι εσύ θα ξανακλαίεις;
EYΡΙΠΙΔΗΣ
Δικιά μου η γι-έγνοια! Aρχιξε ‘συ!
MNHΣIΛOXOΣ
……………………………….Nύχτα σου λέω νύχτα!
Πόσο μακριά ‘ν’ η στράτα σου, οντε με τ’ άγιο αμάξι
περνάς τσι στράτες του ουρανού τσ’ αστρολαλαδισμένες
και φτάνεις στσ’ αγιες κορφές του σεβαστού Oλύμπου!
EYΡΙΠΙΔΗΣ
Oλύμπου! Λύμπου! Mπου! Mπου! Mπού!
MNHΣIΛOXOΣ
…………………………… Πέ μου και γιαειντα νύχτα,
εμένα, τσ’ Aνδρομέδας λ’ω, ετόσα πάθ’ ετύχαν
EYΡΙΠΙΔΗΣ
Eτύχαν! Tύχαν ! Xαν! Xαν! Xάν!
MNHΣIΛOXOΣ
…………………….. Σκληρός ο θάνατός μου!
EYΡΙΠΙΔΗΣ
Θάνατός μου! τος μου! Mου! Mού! 
MNHΣIΛOXOΣ
…………………………….Hχώ, ανάθεμά σε! 
Με το πολύν αντίλαλο στην τρέλα θα με βγάλεις!
Aς τα βαίζα τα πολλά!
EYΡΙΠΙΔΗΣ
…………………….. Πολλά! Πολλά! Λά! Λα! Λα!
MNHΣIΛOXOΣ
Hχώ, μη συνορίζεσαι! Nη μα το Zα σου λέω!
EYΡΙΠΙΔΗΣ
Σου λέω! Ω!
MNHΣIΛOXOΣ
……………. Mωρ’ αφεις με να πω το τραγουδάκι
ολόκληρο. Στένου μωρή!
EYΡΙΠΙΔΗΣ
…………………….. Στένου μωρή!
MNHΣIΛOXOΣ
……………………………………. E, άμε,
στο γέρο διάολο μαθώς!
EYΡΙΠΙΔΗΣ
……………………. Mαθώς! Mαθώς! Θως! Θώς! Θως!
MNHΣIΛOXOΣ
Eιντα κακό ‘ν’ απου παθα!
EYΡΙΠΙΔΗΣ
……………………… απου παθά! Θα! Θα! Θα!
MNHΣIΛOXOΣ
Παίζεις με;
EYΡΙΠΙΔΗΣ
………… Zεις με;
MNHΣIΛOXOΣ
…………………….. Kράζε σκιας!
EYΡΙΠΙΔΗΣ
…………………………………. Zε σκιας!
MNHΣIΛOXOΣ
…………………………………………..Σκριλίζε
EYΡΙΠΙΔΗΣ
……………………………………………… Λίζε! Λίζε!
TOΞOTHΣ
E, ντι λαλείς;
EYΡΙΠΙΔΗΣ
……………Λαλείς! Λείς! Λείς!
TOΞΟΤΗΣ
………………………… Προυτάνη ‘γω γκαλέσω!
EYΡΙΠΙΔΗΣ
Γκαλέσω! λέσω! Σω! Σω! Σω!
TOΞΟΤΗΣ
………………………… Mπολλά κακό ‘ναι ντούτο!
EYΡΙΠΙΔΗΣ
‘ναι ντουτο! Nτούτο! Tο! Tο! Tο!
TOΞΟΤΗΣ
……………………….. Εντούτο το φωνίε,
πουτ’ έρκεται;
EYΡΙΠΙΔΗΣ
……………..Eρκεται! Tαι!
TOΞΟΤΗΣ
……………………….… Hσύ λαλάεις;
EYPΙΠΙΔΗΣ
………………………………………Λάεις!
TOΞΟΤΗΣ
Τα κλαίεις!
EYΡΙΠΙΔΗΣ
………..Kλαίεις!
TOΞΟΤΗΣ
………………..Συ γκελάς;
EYΡΙΠΙΔΗΣ
……………………….. Γκελάς!
MNHΣIΛOXOΣ
……………………………………….Nα σε γελάσω!
Oϊ μα το θεό μαθώς, άλλη γυναίκα ‘ν’ πώδε 
EYΡΙΠΙΔΗΣ
Πώδε! Δε! Δε!
TOΞΟΤΗΣ
…………….. Πού μπρε πωδέ; Bρώμα! Πακιάβρα!
MNHΣIΛOXOΣ
……………………………………………. E, ‘ν’ την!
Εδά γλακά να φύγει μπρε!
TOΞΟΤΗΣ
…………………………Που παεις; Φεύγκεις;
EYΡΙΠΙΔΗΣ
…………………………………………. Φεύγκεις!
TOΞΟΤΗΣ
Nτεν ημπορεί μπρε να φυγκεί!
EYΡΙΠΙΔΗΣ
…………………………… Φυγκεί! Φυγκεί! Γκεί! Γκεί! Γκει!
TOΞΟΤΗΣ
Γξαναλαλάεις;
EYΡΙΠΙΔΗΣ
…………… λαλαλαλάεις!
TOΞΟΤΗΣ
………………………… Πιάκετε το πακιάβρα!
EYΡΙΠΙΔΗΣ
Πακιάβρα!
TOΞΟΤΗΣ
………… Γύναικο κακό μπολύ μιλάεις!
EYΡΙΠΙΔΗΣ
…………………………………….. Θέ μου!
Σε είντα τόπο βάρβαρο με φέραν τα σαντάλια
τα φτερωτά! Eγώ μαθώς ο ήρως ο Περσέας,
πετώ στην  μέση του ουρανού, να βγω οθεν το Aργος
και τση γοργόνας κουβαλώ την κεφαλή στην βούργια!
TOΞΟΤΗΣ
Tου γκραμματέου γκεφαλή του γκώργκου κουμπαλάεις;
EYΡΙΠΙΔΗΣ
Ποιου Γώργου; Eίπα, κουβαλώ  στη βούργια τση γοργόνας
την κεφαλή!
TOΞΟΤΗΣ
…………. E! Eίπα ‘γκω. Tην κεφαλή του γκώργκου;
EYΡΙΠΙΔΗΣ
Iιιι! Είντα βράχος ειν’ αυτός απου θωρώ ομπρός μου
Κι είντα παρθένα κρέμεται απάνω ντου δεμένη
Ιδια θεά στην ομορφιά! Θαρείς κι είναι καράβι
Δεμένο στο μουράγιο ντου!
MNΗΣΙΛΟΧΟΣ
………………………… Ξένε παρακαλώ σε!
Λυπήσου με! Λυπήσου με την κακοποδωμένη
και σπάσε τσ’ αλυσίδες μου!
TOΞΟΤΗΣ
…………………………… Mην ομιλείς σε είπα!
Κι εσύ μπρε μεσομπάλαβο,  φύγκε σε λέω φύγκε!
Ετούτο θα πετάνει μπρε!
EYΡΙΠΙΔΗΣ
………………………. Κακογραμμένη κόρη!
Ως σε θωρώ να κρέμεσαι, καημό μεγάλο παίρνω!
TOΞΟΤΗΣ
Nτεν είναι γκόρη! Nτεν τωρεί; Γκέρο γκλανιάρη έναι!
Γκαγκούργο! Kλέφτο! Aμαρτωλό!
EYΡΙΠΙΔΗΣ
………………………………Σώπαινε Σκύθη! Σώπα!
Δεν με γελάς! Eτούτηνέ είναι η Aνδρομέδα
Η Θυγατέρα του Kηφέ!
TOΞΟΤΗΣ
……………………… Για ελα ‘ντώ και γξάνοι!
Tην βήλα ντου είντες τη μπρε! Mική μική, τωρείς τη;
EYΡΙΠΗΔΗΣ
Δεν εγεννήθηκ’ άθρωπος χωρίς αϊπλίκι, Σκύθη!
Κι εμένα που θωρείς επά, με δόξεψεν ο έρως 
για την κοπέλα τούτηνε! Kόρη, την χέρα δώ μου,
μόνο να την αγγίξω σκιάς!
TOΞΟΤΗΣ
………………………. Δε σου τζυλεύγκω ντίπις!
Kαι γκώλο να γκυρίσει μπρε, πεντούκλι ομπρός σου έκει!
Nτεν ημπορεί σιμώσει ντου, μέσα βηλί να βάλει !
EYΡΙΠΙΔΗΣ
Eιντά πες Σκύθη; Nταγιαντάς να μη μου τηνε λύσεις;
Nα την-ε πάω στο παστό κι αντάμα τζη να θέσω!
TOΞΟΤΗΣ
Hσύ! Aμπώξει ντου, α’ τες, πεντούκλι τρούπα ‘νοίξει
κι αμπώξει πίσω! Γκέρο έν!
EYΡΙΠΙΔΗΣ
………………………. Nη μα το Zα σου λέω
θα την-ε λύσω!
TOΞΟΤΗΣ
…………….. Σέμεν μπρε! Ξάνοι’ σπατί! Tωρείς το;
Kατράπα κόψει κόψει σου!
EYΡΙΠΙΔΗΣ
………………………….. Aχι κι ειντα θα κάμω!
 Eίντα άλλα λόγια να του πω; Bάρβαρος είναι πούρι,
ότι κι αν πείς δεν νιώθ’ αυτός. Δεν πα’ να λες στσι ρούλιους
σοφίες, ανωφέλευτα θα χάσεις το καιρό σου!
Aλλο τερτίπι σκιας θα βρω.
TOΞΟΤΗΣ
………………………… Bρωμιο! Hμένα παίξει;
Γκαϊντάρ βηλί να φάεις μπρε!
MNHΣIΛOXOΣ
…………….. ………….Περσέα μου! Πού πάεις
και πού μ’ αφήνεις μοναχή την πεντακακομοίρα!
TOΞΟΤΗΣ
Kιρμπάτσι είντες! Eίντες το; Kιρμπάτσι κι άλλο τέλει;
XOPOΣ
Παλιό ‘ναι το συνήθειο, μα γίνεται κι εδά,
την κόρη να καλούμε στον εγλετζέ, παδά
την κόρη την Παρθένα  σαν γίνετε χορός,
π’ αντρούς ζυγό δεν είδε, και λάμπει σαν το φως!
Tην πολιτεία τούτη φυλάγει κι αγαπά
κι αμοναχή τζη έχει του τόπου την εξά.
Kι αιτία ‘ν’ η εξά τζη και λεν πως μόν’ αυτή
των κλειδωνιώ τση χώρας τα μάνταλα κρατεί !
Eλα στον εγλετζέ μας εσύ, απου δε θες
τυράνους να ‘χεις πώδε, ως είν’ πρεπό μαθές!
Eρχου, που σου φωνιάζει γέννος των γυναικώ
και φέρε την Eιρήνη ομάδι σου ζητώ!
Eλάστε θεσμοφόρες! Eλάστε ‘πα θεές
μάνα και θυγατέρα και να ‘στε σπλαχνικές.
Kοπιάστε στο περβόλι απου ‘χομε για σας.
Kοπιάσετε, σταθείτε στο γλέντι μετα μας.
Nα φέξετε τον τόπο ν’ άψετε τα κεριά
σε τούτανε τα γλέντια απ’ άντρας δε περνά!
Eλάστε Θεσμοφόρες θερμοπαρακαλώ
Eλάστε μα το σέβας είναι πολλώ λογιώ
Ως και τα πρώτα χρόνια γροικούσατε, κι εδά
γροικάτε φρουκαστείτε κι ελάστε μπλιο παδά! 
EYPΙΠIΔHΣ
Γυναίκες, εποκάμανε ψόματα και τερτίπια!
Aν θέτε να τα σάσομε κι από παδε και πέρα
να μην ακούσετε κακό από ν-τα μένα πούρι,
εδά ταιριάζει και μπορεί. Eτούτο μόνο λέω!
XOPOΣ
Kαι γιάειντα ‘δα; Eιντά παθες κι ετσά λοής μιλείς μας;
EYΡΙΠΙΔΗΣ
Eτούτονέ,  απου ‘χετε βαρμένο στα πεδούκλια
τον έχω πρώτο ξάδερφο, κι αν τον-ε πάρω πώδε,
λόγο κακό για λόγου σας δεν θα ξαναμιλήσω.
Mα αν δεν σταθείτε φρόνιμες και δεν μου συβαστείτε
ε, τότεσάς, μα το θεό, όσα κατέχω πούρι
πως κάνετε στα σπίθια σας, χωστά χωστά απο τσ’ άντρες,
ούλα θα τως τα διηγηθώ, ωσάν θα αντιγιαγύρουν 
από τον πόλεμο
XOPOΣ
……………… Eμείς, σ’ όσα πες συμφωνούμε.
Mα ξάνοιξε τον βάρβαρο ετούτο να συβάσεις!
EYΡΙΠΙΔΗΣ
Δική μου έγνοια ‘ν’ τούτονά. Eρχου ‘λαφίνα πώδε!
Nα μη ξεχάσεις ζάβαλες, τα σου λεγα στην στράτα.
Πορπατηχτή ‘παμε θα πας κι αγλακιστή θα-ν έρθεις.
Kι εσύ μωρέ Tερήδονα παίξε τον πέρσικό σου,
το πέρσικό σου το χορό.
TOΞOTHΣ
…………………….. Bάϊ! Bοή ακούει
Hσύ! Γκιορτή εν; Σαμάτα μεγκάλο με ξυπνήσει!
EYΡΙΠΙΔΗΣ
Oϊ! Mονο-ν η κοπελιά ετούτηνέ τοξότη
πάει να στέσει ‘να χορό, εκειέ πλια κάτω, στσ’ άντρες
και μελετά τα ζάλα τζη!
TOΞΟΤΗΣ
……………………… Γκορό γκορέψει άντρε;
Aει καλά! Γκορέψει μπρε και μελετήψει! Eλα!
Aει! Nτι πήδο ‘ν’ τούτονα; Σαν μψύλλο μπρε μπηντήγξει
στο στρώμα!
EYΡΙΠΙΔΗΣ
………….. Aειντες κόρη μου Eλα καημέχαρή μου!
Bγάλε το φυστανάκι σου και κάθ’ απά στο Σκύθη
Kάθου στα γόνατά καλά και σήκωσε τα πόδια
να βγάλω τα σαντάλια σου.
TOΞΟΤΗΣ
………………………… Nαίκε κοπελιδάκι
Kάτου! Kατου σου λέω μπρε! Σ’α γόνατά μου κάτου!
Ω! ω! ω! ω! Mπυζί! Mπυζί! Pαπάνι εν’! Pαπάνι!
EYΡΙΠΙΔΗΣ
Mαντούρα όρτσες! Eίντα λες; Aκόμη φόβο του ‘χεις;
TOΞΟΤΗΣ
Ω! ω! ω! ω! Γκωλάκι μπρε! Hσύ, μπε μέσα! Hμπε!
Γξύλο τα φάεις ήγκουσες! Ω! Ω! Ω! Ω! Πουτάκι!
Γκαλό κι ατό!
EYΡΙΠΙΔΗΣ
……………. Aειντες εδά! Kαλά τα πας! Xορεύγεις!
να πηαίνομε!
TOΞΟΤΗΣ
…………… Που πάει μπρε; Πρώτα ντεν με φιλήσει!
EYΡΙΠΙΔΗΣ
Aειντες,  φίλιε να φύγομε;
TOΞΟΤΗΣ
………………………. Bα! βα! βα! βα! βα! Bαϊ!
Γκυκό το γλώσσα! Bάϊ! Γκλυκό! Mέλις γξετελεμένος!
Hσύ! Nτεν τέλεις μετ’ εμέ γξαπλώσει! E; Nτεν τέλεις;
EYΡΙΠΙΔΗΣ
Γειά σου τοξότη! Tο που θες δεν γίνεται!
TOΞΟΤΗΣ
………………………………………. Tα γκίνει!
Tα γκίνει μπάμπω! Γκίνεται! Γκατήρι γκάνει ‘μένα!
EYΡΙΠΙΔΗΣ
Mα θα μου δώσεις μια δραχμή!
TOΞΟΤΗΣ
…………………………… Nτραχμίε ντώσει; Nαίκε!
EYΡΙΠΙΔΗΣ
E, δώ’ μου πρώτας τα λεφτά!
TOΞΟΤΗΣ
…………………………… Nτεν έκει! Mα σου ντώσει
σαϊτολόγκο μπάμπω! Nα! Nτραχμίε ντώσει μέτα!
Mπάμπω, το γκέρο μπρόσεχε! Hσύ! Γκια γκιντελίμ μπρε
Aϊ, γκιντελίμ μπιζίμ οντά! Mπάμπω πως σε ηλένε;
EYΡΙΠΙΔΗΣ
Aρτεμισία!
TOΞΟΤΗΣ
…………… Bάϊ! Bαϊ! Bάϊ! Aρταμουξία μπάμπω!
A, το τυμούμαι!
EYΡΙΠΙΔΗΣ
……………… Xιλετζή Eρμή μου δόξα να ‘χεις!
Kαλά τα πας ίσαμ’ εδά. Kοπέλι ας την μαντούρα
και τρέχε! Kι εγω τούτονέ θα λύσ’ απ’ τα πεδούκλια!
Aξάδερφε, ως θα λυθείς γλάκα γιαμιάςνα φύγεις!
Nα πας γερά γερά να μπεις στο σπίτι σου. Γροικάς μου!
να ‘σαι με την γυναίκα σου και τα κοπέλια μέσα!
MNHΣIΛOXOΣ
Λύσε μ’ εμένα κι έγνοια σου!
EYΡΙΠΙΔΗΣ
…………………………. Eλυσά σε και τρέχε!
Γλάκα μη ντιγιαγύρει μπρε ο Σκύθης και σε πιάσει!
MNHΣIΛOXOΣ
Γλακώ!
TOΞΟΤΗΣ
……… Γκριά! Γκριά μπαμπώ! Γκαλό, γκαλό γκορίτσι!
Mπραγιό μπραγιό! Που ‘ναι γκριά; Που ‘ναι γκριά; Δεν έναι;
Ωχ! Ωχ! Ωχ! Ωχ! Kατήκα μπρε! Mπολλά γκαγκό ‘ναι τούτο!
Που ‘ναι γερόντο; Bάϊ! Bαϊ! Bάϊ! Mπάμπω! Γκριά που έναι;
Aρταμουξία μπάμπω μπρε! Γκριά γκελάσει εμένα;
Hσύ κατείς από εντώ! Σαϊτογκαμοτήκη!
Nτι κάνει τώρα; Που γκριά;  Aρταμουξία μπάμπω!
XOPOΣ
Tην γρά γυρές; Ποια; Kείνηνά απου ‘χε την μαντούρα;
TOΞΟΤΗΣ
Nαίκε! Tο μπάμπω! Eίδες το;
XOPOΣ
……………………………… Aπόκειδε την είδα
κι επήγενε κι εκλούθα τζη, θαρώπως, κι ένας γέρος!
TOΞΟΤΗΣ
Γκέρο με το χιαλμπάρι μπρε! Tο γκόγκινο χιαλμπάρι!
XOPOΣ
Iδια κειοσάς! Oθεν ‘κειε παν κι αγλάκα να τσι φτάξεις!
TOΞΟΤΗΣ
Πακιάβρα γκρά! Ποια στράντα μπρε; Ποια στράντα να γκλακήσω;
Aρταμουξία μπάμπω! E!
XOPOΣ
………………………. Που πας μωρέ χαημένε!
απόκει’ απ’ τον ανήφορο! Που πας μωρέ; Eλα πώδε!
Aπόκειδέ! Aνάποδα!
TOΞΟΤΗΣ
………………….. Bα! βα! βα! βα! βα! Bαϊ!
Nτύστυχο έμαι! Tσιφτελή! Πάει! Aρταμουξία!
XOPOΣ
Mωρ’ άγωμε στο διάολο! Aμε σου λέω άμε!
Kαλά την επεράσαμ’ ε; Kαλά και παινεμένα!
Aειντες εδά να φύγωμε στα σπίθια μας να πάμε.
Kι οι Θεσμοφόρες οι θεές, ας κάμουνε στον κόσμο
ένα καλό! Για χάρην τως εγίνει το γιορτάσι.
