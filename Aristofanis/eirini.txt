APIΣTOΦANOYΣ
EIΡHNH
OIKETHΣ A’
Γλάκα μωρέ, γερά γερά! Κι άλλη κοπρά μου φέρε,
για την καβρομαμούνα!
ΟΙΚΕΤΗΣ Β’
…………………….. Να! Δωσε τσ’, ανάθεμά τη!
Απου να μην τ’ αξιωθεί άλλο φαϊ να φάει,
ονοστημότερο μαθώς!
ΟΙΚΕΤΗΣ Α’
…………………….Γλάκα και φέρε κι άλλο!
Συγκέρασε και κοπριά γαϊδουρινή! Γροικάς μου;
ΟΙΚΕΤΗΣ Β’
Πάρε! Ντα είντα γίνηκε τ’ άλλο, απου ‘χα φέρει;
Δεν το ‘φαε;
ΟΙΚΕΤΗΣ Α’
………… Αν το ‘φαε; Μα το θεό-ν τον ένα,
ως το ιδενε εμόνταρε και με τα δυο τζη πόδια
μου τ’ άρπαξε! Μάχτιζε ‘συ, πιτάκωνε και σώπα!
Κάμε τση πίτες το μαχτί, αφράτες! Ναί σου, λέω!
ΟΙΚΕΤΗΣ Β’
Αντρες, σκατάντρες, άειντεστε! Αειδάρετε με, πούρι!
Για όνομης μπλιο του θεού, ελάστ’, αειδάρετε με!
Ημπας και θέτε να κρουφτώ από την βρώμα; 
ΟΙΚΕΤΗΣ Α’
…………………………………………. Ναί σου!
Φέρε μου κι άλλ’! Οϊ αυτη-νά! Εκείνηνέ μου φέρε,
απου ‘ν’ απ’ το ντεληκανή ν-απού ‘χουνε βατέψει!
Είδετε μια προτίμηση στην καλοδουλεμένη;
ΟΙΚΕΤΗΣ Β’
Πάρε μωρέ! Κατέχετε ποιο ‘ναι το διάφορό μου;
Ποιος θα βρεθεί και θα με ιδεί και νάμι θα μου βγάλει,
πως τρώγ’ ότι μαχτίζω; Ε;
ΟΙΚΕΤΗΣ Α’
………………………. Πούφου! Ανάθεμά σε!
Φέρε μου κι άλλο! Μάλαζε! Μην στέκεις! Φέρε κι άλλο!
ΟΙΚΕΤΗΣ Β’
Ε, όϊ μπλιο! Στο διάολο! Δεν το μπαταίρνω ζάρε,
να στέκω ολημερνήσιως απάνω από την σκάφη,
ν’ ανεκατώνω τα σκατά!
ΟΙΚΕΤΗΣ Α’
………………………… Φέρ’ ‘α την πάω μέσα!
ΟΙΚΕΤΗΣ Β’
Πάρε την-ε! Στο διάολο κι αυτή κι εσύ ν-ομάδι!
Κατέχει μωρε, ένας σας, πού θ’ αγοράσω μύτες
ατρύπητες; Δουλειά, μαθώς, χειρότερη δεν στέκει,
σαν να μαλάσεις τα σκατά για την καβρομαμούνα!
Κι ο χοίρος, λ’ω, τα προτιμά κι ο σκύλος τα γυρεύγει,
κι όπου τα βρούνε, τρώνε-ν τα! Μα η ευγένειά τζη
κάνει τα κακορέξα τζη, δεν θέλει να τα φάει,
αν δεν σταθώ ολημερνίς, να τα καλοζυμώσω,
μιγαδερά, σαν το ψωμί που πλάθουν οι γυναίκες.
Κάτσε να ιδ’ αν έπόφαε. Από την χαραμάδα
θα την ξανοίξω, μην με ιδεί. Τρώε χαημένη, τρώε!
Μην ‘ποξαργείς! Απου να φας, να σκάσεις. Να πλαντάξεις!
Ξάνοιξε, πως εμούρωσε, η τρισκαταραμένη
και τρώει σαν τον παλαιστή. Ξά’ πως αναχαράσει!
Ξα’ πως κουνεί την κεφαλή! Πως παίζουν οι χαχάλες!
Ιδια σαν τσι βαρκάρηδες απου σκοινιά τυλίγουν!
Ω, την παντέρμ’ αχορταγιά! Ω, την παντέρμη έχνος!
Μαγαρισά αμοναχή! Ηθελα να γατέχω:
Ποιος δαίμοναςτην ήπεψε; Σάοικα και δεν είναι
πεμπάτη απ’ τσι Χάριτες, γή απ’ την Αφροδίτη!
ΟΙΚΕΤΗΣ Α’
Και ποιος λες πως την ήπεψε;
ΟΙΚΕΤΗΣ Β’
……………………………. Είπα σου, δεν γατέχω!
Μα, λώπως, θα ‘ναι του Διός του σκατουλοσυνάχτη!
ΟΙΚΕΤΗΣ Α’
Λες μπρε, να τύχει έπαδέ κιανείς και να ρωτήξει,
‘πο κειουσάς που κάνουνε τσ’ έξυπνους, κια’νας νέος,
να πει: «Ειντά ‘ναι τουτονά;  Είντα κοντό τη θέτε
ετούτη τη μαμούνα;» Λες; Και να ‘ν’ και κειανεις άλλος
απ’ τσι Ιωνες, απου δροσά δεν είν’ μην το κατέχουν,
και να του πει: « Ετούτηνά, σάοικα, η μαμούνα,
πικάζει ‘κειόν τον Κλέωνα, που ‘τρωε τσι σκατούλες
όπου, ζάρε κι αν τζ’ ηύρηχνε κι όσες κι αν του τυχαίναν!»
Λες μπρε; Μα στάσου μια στιγμή, να πα να την ποτίσω!
ΟΙΚΕΤΗΣ Β’
Αμε! Κι εγώ θα πω ‘πα-ε, σ’ ούλα τα κοπελάκια,
σ’ ούλα τ’ αντράκια ζάβαλες κι απώς, σε ούλους τσ’ άντρες
κι απώς, σε όσους στέκουνε ποπανωθιώς απ’ τσ’ άντρες
κι απώς, σ’ όσους θαρεύγουνε πλια πανωθιώς πως στέκουν   
ειντά ‘ναι πούρι, τούτονά που κάνομε-ν ομπρός τως.
Τ’ αφεντικό τα πήδηξε και τα ‘χει σοχαημένα,
μα τα ‘χασε, μωρέ παιδιά, μ’ ένα καινούργιο τρόπο!
Ολημερνής τον ουρανό ξανοίγει λ’ω και χάσκει
και με τον Δία τα ‘βαλε κι όλο τον-ε μοτσαίρνει
και λέει: «Ειντα ‘ναι τούτανά, απου ‘χεις, Ζα, στο νου σου;
Πάψε μπλιο το παράσερμα, έγδαρες την Ελλάδα!»
Ωχ ωχ ωχ ωχ! Σωπάτε εδά! Φωνή γροικώ! Σιμώνει.
ΤΡΥΓΑΙΟΣ
Ζα μωρε Ζα, ειντά ‘ν’ αυτά, που κάνεις του λαού μας!
Γιαειντα τσι πολιτείες μας σπας και τσι ξεκουκίζεις;
ΟΙΚΕΤΗΣ Β’
Θωρείτ’ ειντα σας ήλεγα; Είδετε που ‘χει φτάξει;
Γροικάτε ‘δα ν’ ακούσετε ειντά ‘χει καομένο:
Οντε τα πρωτοπήδηξε κι εχολανεκατώθει,
ηρχιξε και βαϊζερνε αμοναχός του πούρι
κι ήλεγε: « Αχι μπρε και πώς θα σηκωθώ να πάω,
να βρω το Δία;» κι ύστερα, ήρχιξε να ταιριάζει
ταβλιά και σκάλες έσαζε, ψιλές ψιλές, κι εθάριε
πως, με τσι σκάλες τούτεσάς, στον ουρανό θελ’ ‘α βγει.
Ισαμ’ απου γκρεμίστηκε κι έσπασ’ η κεφαλή ντου!
Οψές, -κι απής εβάρηκε-, πού διάολο επήγε
κι ήφερε τούτηνέ ‘παέ την καυρομαμουνάρα;!
Θαρώ στην Αίτνα ηύρε την. Και μ’ ήβαλε το μαύρο,
να κάνω τον σταυλίτη τζη κι αυτός εχάηδευγέ τη
σαν το πουλάρι κι ήλεγε: « Μικιό μου πηγασάκι,
φτερό μου ακαταπόνητο, πότες θα μου πετάξεις
ίδια στο Δία να με πας!» Μα κάτσε να ξανοίξω 
να ιδώ ‘ντα κάνει. Μάνα μου! Μάνα μ’, ο κακομοίρης!
Γειτόνοι, αγλακάτε επά. Τ’ αφεντικό μου πούρι,
εκαβαλίκεψε! Και πού; Εις την καβρομαμούνα!
Κι εδά πετά στον ουρανό!
ΤΡΥΓΑΙΟΣ
……………………….Καλό μου μαμουνάκι! 
Σιγά, σιγά! Να, μούμπρπρσου να! Μουμπρπρσού, μωρέ σου λέω!
Μουμπρπρσού! Και μη θαρέυγεσαι μαθώς στην δύναμή σου! 
Σέβου, μη δρώσεις το γιαμιάς κι απ’ το πολύ ξεπέτα,
λύσουν τα νεύρα των φτερώ! Γύρισε απ’ την άλλη!
Μη μου φυσάς έτσ’ αναπνιά! Ανε το ξανακάμεις,
ως με θωρείς και σε θωρώ, στο σταύλο θα ‘πομείνεις!
ΟΙΚΕΤΗΣ Β’
Πού φτερακίζεις και πετάς, αφέντη, πέρα πώδε;
ΤΡΥΓΑΙΟΣ
Κεδιά μωρέ!
ΟΙΚΕΤΗΣ Β’
…………. Γιαειντα πετάς;
ΤΡΥΓΑΙΟΣ
………………………… Για χάρη των Ελλήνω!
Ενα τερτίπι εύρηκα καινούργιο να τσι σώσω!
ΟΙΚΕΤΗΣ Β’
Γιαειντα πετάς; Αφεντικό, έλα στα σύγκαλά σου!
ΤΡΥΓΑΙΟΣ
Σώπαινε! Κι ίσο κράθειε μου! Μην πεις κακή κουβέντα!
Μην μου τ’ ογουρσουζέψεις! Μή! Κράθειε μου λω το ίσο!
Και πε στσ’ αθρώπους να μιλούν ασιγανά! Γροικάς μου;
Πέ τως, να παν να σάσουνε καινούργιους πλίθους! Ναί σου!
Να χτίσουνε, να φράξουνε κάραβους κι αποπάτους!
Και να ταπώσουνε γερά τσι κώλους τως!
ΟΙΚΕΤΗΣ Β’
………………………………………… Αφέντη,
δε θα σωπάσω, α’ δε μου πεις: Πού ‘βαλες με το νου σου ,
να πας κι επέταξες μαθώς;
ΤΡΥΓΑΙΟΣ
………………………… Πού ζάβαλες; Στου Δία!
Στον ουρανό, να τον-ε βρώ!
ΟΙΚΕΤΗΣ Β’
………………………… Να κάμεις είντα; Πέ μου!
ΤΡΥΓΑΙΟΣ
Ν’ αναρωτήξω, να μου πει, είντα θα ξετελέψει
με τσ’ Ελληνες!
ΟΙΚΕΤΗΣ Β’
………………. Κι αν δε σου πει;
ΤΡΥΓΑΙΟΣ
……………………………… Θα τον-ε καταγγείλω,
πως για την χάρη των Περσώ’ προδίδει την Ελλάδα!
ΟΙΚΕΤΗΣ Β’
Μα το Διόνυ’, ετσά δουλειά, ζώντας μου, δεν θα κάμεις!
ΤΡΥΓΑΙΟΣ
Δεν γίνεται αλλιώς, μωρε!
ΟΙΚΕΤΗΣ Β’
………………………. Μάνα μου μπλιο, ινάτι!
Κοπελιδάκια, πού ‘σαστε! Γλακάτ’ επά και φέυγει
Πάει ο κύρης σας μωρέ! Επέταξε και πάει!
Και σας-ε ‘φήνει έρημα κι αμοναχά! Ελάστε!
Ελάστε κακονίζικα, παρακαλέσετέ τον!
ΚΟΡΗ
Κύρη μου κι αφεντάκη μου, είντα ‘ν’ απου ‘χω ‘κούσει;
Ειντά μαντάτο έφταξε στο σπίτι μας, πατέρα;
Κοντό κι αλήθεια λένε μου, πως στα πουλιά ορτάκης
εγίνηκες κι επέταξες και πας καπνού κι ανέμου;
Πέ μου πατέρα! Αν μ’ αγαπάς!
ΤΡΥΓΑΙΟΣ
………………………….. Κιαμ’ είντα θυγατέρες;
Δεν είναι ψόμα ζάβαλες! Δεν το μπαταίρνω πούρι!
Και θα με φάει ο καημός για νά ‘στε ‘σεις αιτία.
Ολημερνίς κι ολονυχτίς φωνιάζετε: «Πατέρα,
πού ‘ν’ το ψωμί; Δεν έχομε; Δεν έχομ’ αφεντάκι;» 
Κι εγω, δεν έχω μια δραχμή, ψωμί να σας-ε πάρω!
Μα α’ μου ξετρέξει η δουλειά κι αντιγιαγύρω’ οπίσω,
γιαμιάς ψωμί θα-ν έχετε, να τρώτε. Να, κουλούρες!
Κι αν δε τσι τρώτε, ε, ξύλιές απού θα φάτε ζάρε!
ΚΟΡΗ
Και πώς θα πας έτσα στραθεια; Δεν πάει ‘κεια καράβι.
ΤΡΥΓΑΙΟΣ
Ετούτονέ το φτερωτό πουλάρι θα με πάει!
Δεν θέλω ‘γω πλεούμενο!
ΚΟΡΗ
……………………… Και πως εσκέφτης κύρη,
να ζέψεις την μαμούνα αυτη και να καβαλικέψεις,
να πα γυρεύγεις τσι θεούς;
ΤΡΥΓΑΙΟΣ
……………………….. Ο Αίσωπος δηγάται
και τό ‘κουσα, πως τούτονε είναι το μόνο τάξε,
πετούμενο, απου ‘φταξε εις του θεού τον τόπο!
ΚΟΡΗ
Ποιος θα πιστέψει κύρη μου ετέθοιο παραμύθι,
πως, έτσα έχνος που βρωμεί, εις τσι θεούς επήγε;
ΤΡΥΓΑΙΟΣ 
Μια φορα λέει, το ‘καμε, οντε-ν εβάστα αμάχη
του σταυραϊτού. Για γδικιωμό επέταξε κι εβγήκε
στον ουρανό κι εγκρέμισε στην γής την πουλιτσά ντου!
ΚΟΡΗ
Ναι! Μα ‘πρεπε αφεντάκι μου, να ‘χες καβαλικέψει
τον Πήγασο. Κι οσοι θεοί ‘θελ’ ‘α σε ιδούν, θα σ’ έιχαν
πλια μερακλή!
ΤΡΥΓΑΙΟΣ
……………. Μα τότεσάς, καλή μου θυγατέρα,
πλια πούρι απ’ την διπλή θροφή θα-ν είχα χρεία, λέω!
Εδά, τα τρώγω, χέζω τα, να φάει κι η μαμούνα!
ΚΟΡΗ  
Κι είντα πατέρα θα γενεί, αν-ε σου πέσει ζάρι,
στση θάλασσας τα κύμματα; Στον πάτο δεν θα πάει;
Αυτή κατέχει και μπορεί μόνο να πεταρίζει!
ΤΡΥΓΑΙΟΣ
Για τούτονά, κι εχω ‘παέ παρμένο ενα δοιάκι
Μαούνα λωπως, θα γενεί ναξιώτικη και τότες
την κυβερνώ με τούτονά!
ΚΟΡΗ
………………………Και ποιο λιμάνι κύρη 
θα σου βρεθεί, ν’ αραξετε;
ΤΡΥΓΑΙΟΣ
……………………….Ντα δεν είναι εκειέ κάτω
στον Πειραιά, του Κάνθαρου ο μώλος, για να βγούμε;
ΚΟΡΗ
Ε, σέβου σκιας, μη γκρεμιστείς και σε χαράκια πέσεις.
Περίτου κι αν-ε κουτσαθείς, θα πιάσ’ ο Ευρεπίδης
και θα σε βάλει να γλακάς σε κιαμιά τραγωδία!
ΤΡΥΓΑΙΟΣ
Καλά μωρή! Τ’ αμέντε μου θα-ν έχω! Τρέχε μέσα!
……………………………………………….
Κι εσείς, απου για λόγου σας ετόσανα παρτίρω,
τρεις μέρες να μην χέσετε! Μούδε κλανιά! Γροικάτε;
Μην ‘κούσει η μαμούνα μου την μυρωδιά, σαν είναι
στον ουρανό και του φαγιού η γι-όρεξη την πιάσει
και ξυπαστεί και ρίξει με, ν’ αντιγιαγύρ’ οπίσω.
…………………………………………..
Αειντες Πήγασε μου! Σέ!
Σέϊς! Πέτα! Πέταξε!
Τα χρυσοχαλίναρα
δάκασε, να ιδείς χαρά!
Σείσε τα, να κελαϊδήσουν,
το ταξίδι να πρεπίσουν!
………………………………………………
Ναα! Μωρε νάαααα! Στο διάολο! Μα είντα μωρε κάνεις;
Γιάειντα κουνείς τ’ αρθούνια σου; Ειντα ανεμίζεις τάξε;
Κοντό σκατόλακους θωρείς; Σέϊς μωρέ, σου λέω!
Σε! Σέϊς σέ! Νά, νααα! Ομπρός! Σηκώσου από το χώμα!
Σέ, λέω σέ! Φτερούγιξε! Ανοιξε τα φτερά σου!
Ανοιξε την φτερούγα σου και πέταξε στου Δία
τσ’ οντάδες. Σέ! Την μύτη σου γύρισε απ’ τσι σκατούλες!
Καθημερνώς μωρέ τσι τρως! Πέτα, ομπρός σου! Σέϊς!
………………………………………………
Κουμπάρε, είντα κάνεις; Ε; Εσένα λέω! Ναίσκες!
Εσένα εκειέ στο Πειραιά! Που χέζεις στα μπουρδέλα!
Σήκω να φύγεις απο ‘τα, να μη με ξεκουμπίσεις!
Φύγ’ απο ‘τα! Πού πας μωρέ! Πού ‘φήνεις τέθοιο δώρος!
Σκάψε στην γής και χώσε τα. Κουμπάρε, πέτρωσε τα!
Κι απώς, απάνω φύτεψε φασκομηλιές και θύμους
και ρίξε μόσκο. Γλήγορα! Την μυρωδιά μην ‘κούσει!
Κι αν-ε με ρίξει από ‘πα, θάνατος μ’ ανημένει.
Αιτία να ‘ν’ ο κώλος σου, οι Χιώτες να πλερώσουν
πλια παρα πέντε τάλαντα, αν σκοτωθώ. Γροικάς μου;
…………………………………………… 
Δεν παραιτώ τ’ αστεία μπλιο, κι ο φόβος έσφιξέ με!
Μηχανικέ, τα μάθια σου να τα ‘χεις δεκατρία
Σέβου, κι αέρα δυνατός φυσά στον αφαλό μου
αναγυρού. Κι ως το θωρώ, δεν θα πολυξαργήσω,
να τση κενώσω. Πέτωντας θα φάει-ν η μαμούνα!
……………………………………………
Ναι κι εκοντοσιμώσαμε. Ε, ‘ν’ τ’ αψηλό παλάτι!
Εφτάξαμε-ν εις του Διός. ……………………..
……………………Ποιος είν’ ετά πορτάρης;
Ε, γιαέιντα δεν ανοίγετε;
ΕΡΜΗΣ
……………………… Αθρωπος μου μυρίζει!
Αρχο μ’ Ηράκλη! Ειντα θεριό θωρώ και στέκει πώδε!
ΤΡΥΓΑΙΟΣ
Μπεγιρομάμουνο!
ΕΡΜΗΣ
…………………. Κι εσύ; Ποιος είσαι μωρε βρώμο;
Αδιάντροπε κι απότολμε και σίχαημα στσ’ αθρώπους,
πώς το ‘καμες κι ανέβηκες στον ουρανό; Για πέ μου!
Γιαειντα μωρέ, δεν μου μιλείς; Πέ μου σκιας τ’ όνομά σου!
ΤΡΥΓΑΙΟΣ
Γαργέρης
ΕΡΜΗΣ
……….. Κι από πια γενιά;
ΤΡΥΓΑΙΟΣ
…………………………. Από τσι σιχαημένους!
ΕΡΜΗΣ
Κι ο κύρης σου, ποιος ήτανε;
ΤΡΥΓΑΙΟΣ
……………………… Εμένα; Ο Σκανίσης!  
ΕΡΜΗΣ
Ε, μα την γή, εμπέρδεσες και δεν θα ξεμπερδέσεις
Πέ μου μωρέ, αληθινά, ποιο ‘ν’ τ’ όνομά σου ζάρε!
ΤΡΥΓΑΙΟΣ
Τρυγαίος είμαι στ’ όνομα. Κι είμ’ απ’ την Αθμονία!
Κι είμαι καλός αμπελικός. Δεν έκαμα ρουφιάνος
και δεν ανεκατώνομαι στσι ξένους διγαβρέδες!
ΕΡΜΗΣ
Κι είντα γυρέ’ς κι ήρθες επά;
ΤΡΥΓΑΙΟΣ
………………………….. Κανίσκι να σου φέρω
τούτα τα κρέτα!
ΕΡΜΗΣ
………………. Οϊδά! Παντέρμε πως εβγήκες;
ΤΡΥΓΑΙΟΣ
Είδες εδά; Δεν είμαι πλιο σίχαημα. Ογουρσούζη!
Αμε και πε του Ζα να βγεί!
ΕΡΜΗΣ
………………………. Του Ζα; Δεν είναι πώδε!
Πολλά μακρά ‘σ’ απ’ τσι θεούς. Εφύγανε και πάνε!
Οψάργας εκινήσανε.
ΤΡΥΓΑΙΟΣ
………………….Και πάνε πού; Μην πεις μου
στην γή!
ΕΡΜΗΣ
………. Ποια γή!
ΤΡΥΓΑΙΟΣ
………………. Ε, πού μαθώς;
ΕΡΜΗΣ
…………………………… Εις τ’ ουρανού τον πάτο!
ΤΡΥΓΑΙΟΣ
Κι εσύ, γιαείντα ‘πόμεινες, αμοναχός σου πώδε;
ΕΡΜΗΣ
Δραγάτη με παραίτησαν οπίσω ντως, να βλέπω
πεντέξε σταμνολαϊνα και τα τσικαλικά ντως!
ΤΡΥΓΑΙΟΣ
Και γιαειντα ‘φύγαν οι Θεοί;
ΕΡΜΗΣ
……………………… Με τσ’ Ελληνες τα ‘βάλαν!
Εφήκανε τον Πόλεμο αφέντη στα παλάθια
και σας επαραιτήσανε, συγκάρταλους κι εφύγαν,
να πάν στην άκρα τ’ ουρανού, στην τέλειωση του κόσμου!
Δεν θένε μπλιο ν’ ακούσουνε την λήτη σας! Γροικάς μου;
Μητε να σας-ε ξαναϊδούν! Αφεις τα παρακάλια!
Εδά, κουμάντ’ ο πόλεμος κάνει αμοναχός του.
ΤΡΥΓΑΙΟΣ
Και γιαειντα μας το κάμανε ετούτονά το πράμα;
Πε, να χαρείς τα μάθια σου!
ΕΡΜΗΣ
…………………………. Για ‘κειονά το γιάειντα!
Εσεις μαθώς, ξανοίγετε μόνο να πολεμάτε
κι ας σας επέψαν οι θεοί περίσσες ευκολίες.
Οτι ωρα εκέρδιζαν στην μάχ’ οι Σπαρτιάτες,
ελέγανε: « Μα τσι θεούς, εδά θα το πλερώσουν
οι γι-Αθηναίοι!». Δεν ειν’ τσά; Κι ότ’ ώρα ενικούσαν
οι γι-Αθηναίοι ζάβαλες, εξέσερνε ο νους σας.
Κι αν ηρχουντον οι Λάκωνες, ειρήνη να γυρέψουν,
το μπέτη σας εστένετε κι ελέγετε: «Μα ξάνοι!
Μα την θεά, κακό ‘χουνε στον νού ντως κι ήρθαν πώδε!
Εδά ναι εδά, μα το θεό, που πρέπει ν’ άρνηθούμε!
Μα αυτοί, θα πηγαινόρχουνται και θα παρακαλούνε,
μέχρι την Πύλο να ‘χομε.» Ετσά μωρέ, δεν είναι; 
ΤΡΥΓΑΙΟΣ
Σαν να μας-ε γροικώ στα λες!
ΕΡΜΗΣ
………………………… Για τούτονά σου λέω,
δε το θωρώ, ‘πο ‘πα κι ομπρός να ιδείτε την Ειρήνη!
ΤΡΥΓΑΙΟΣ
Ντα πού επήγε;
ΕΡΜΗΣ
……………… Ο πόλεμος την έχει ‘δα θαμένη
σ’ ένα σπηλιάρι τρίσβαθο!
ΤΡΥΓΑΙΟΣ
……………………… Πού κιαολιάς;
ΕΡΜΗΣ
……………………………………. Ομπρός σου!
Και ξάνοιξ’ ειντα σώριασε απανωθιώς: Πετρούκλες!
Να μην την ξαναβρείτε μπλιό!
ΤΡΥΓΑΙΟΣ
………………………… Ε, πέ μου σκιας και τ’ άλλο:
Είντα κοντ’ ανεδιάζεται να μας-ε κάμει; Πέ μου!
ΕΡΜΗΣ
Ενα κατέχω να σου πω! Οψές αργά τον είδα
κι ένα χαβάνι έφερνε, ίδια σαν το πυθάρι!
ΤΡΥΓΑΙΟΣ
Ντα είντα θα το κάμει; Ε;
ΕΡΜΗΣ
………………………. Τσι πολιτείες λέει,
θέλει να κοπανίσει εκειά. Μα φεύγω ‘δα ‘πο πώδε.
Θαρώπως, ανεριάζεται απόξω να πορίσει.
Πολλή τραβάγια λ’ω γροικώ!
ΤΡΥΓΑΙΟΣ
………………………. Μάνα μ’ ο κακομοίρης!
Να φύγω σκιας κι εγώ γιαμιάς. Εκουσα το χαβάνι
ν’ αντιχτυπά για πόλεμο!
ΠΟΛΕΜΟΣ
……………………….. Αθρώποι, λώ, αθρώποι!
Αθρώποι κακορίζικοι! Μεγάλος πόνος λώμπης
θα πιάσει τσι μασέλες σας!   
ΤΡΥΓΑΙΟΣ
……………………. Απόλλω βασιλιά μου!
Ειντά χαβάνι ειν’ τούτονέ; Ωσάν την αλωνίστρα!
Μανά μου, μια κορμοστασά! Μανά μου μάθια τα ‘χει!
Θέ μου και είντα κρέμεται στα σκέλια ντου; Μανά μου!
Ετούτος ειν’ ο πόλεμος ο τρισκαταραμένος,
π\ αν τον-ε ιδείς το αίμα σου κόβγει, ωσάν το γάλα
κι ούλοι γλακούν και φεύγουνε και χάνουντ’ από μπρός του;
ΠΟΛΕΜΟΣ
Πρασές, Πρασές τρισάθλιες και τρισκακογραμμένες
και χίλιομυριωνάτυχες! Σήμερο θα χαθείτε!
ΤΡΥΓΑΙΟΣ
Μη σκάτε μπρε, για τσι Πρασές κι είναι αλάργο τόπος!
Αυτές ειν’ των Σπαρτιατώ’. Δεν μας-ε πολυνοιάζει!
ΠΟΛΕΜΟΣ
Μέγαρα λέω, Μέγαρα κι εσάς θα κοπανίσω,
να σας-ε κάμω πάσπαλο!
ΤΡΥΓΑΙΟΣ
………………… Ωφου καημός μεγάλος
πολλά μεγάλα κλάηματα έβαλε στο χαβάνι
για των Μεγάρω το λαό!
ΠΟΛΕΜΟΣ
…………………… Ε, μωρη Σικελία!
Εδά ‘ν’ που θα χαθείς κι εσύ!
ΤΡΥΓΑΙΟΣ
…………………….. Κρίμας τον τόπο! Κρίμας!
Κι ετούτηνά θα λιώσει εδά;
ΠΟΛΕΜΟΣ
……………………….. Πού ‘χω μωρέ το μέλι;
Που ‘ναι το μέλι τσ’ Αττικής, να βάλω στο χαβάνι;
ΤΡΥΓΑΙΟΣ
Μη βάλεις μέλι τσ’ Αττικής, κουμπάρε κι ακριβό ‘ναι
Πλια παρα τέσσερεις δραχμές έχει η οκά, κουμπάρε!
ΠΟΛΕΜΟΣ
Κυδοιμε, σκλάβε! Που ‘σαι μπρε;
ΚΥΔΟΙΜΟΣ
……………………………Ειντα με θες αφέντη;
ΠΟΛΕΜΟΣ
Κοπροσκυλιάς; Εδά θα ιδείς. Στο κλάημα θα σε βγάλω!
Ελα κοντά! Φά’ τούτηνέ!
ΤΡΥΓΑΙΟΣ
………………………. Ω τον παντέρμο χτύπο!
ΚΥΔΟΙΜΟΣ
Αφέντη! Είντα σου ‘καμα ο μαυροκακομοίρης;
ΤΡΥΓΑΙΟΣ
Σκορδιά θα-ν έβγαν’ η ξυλιά!
ΠΟΛΕΜΟΣ
………………………… Αμε μωρ’ ‘α μου φέρεις
την χαβανόματσα. Γιαμιάς!
ΚΥΔΟΙΜΟΣ
…………………………. Αφέντη παινεμένε!
Οψές δεν επρωτορθαμε; Δεν την εχομε φέρει!
ΠΟΛΕΜΟΣ
Ε, άμε σκιας να χάνεσαι, να βρεις απ’ τσ’ Αθηναίους
άλλη να φέρεις έπαε!
ΚΥΔΟΙΜΟΣ
………………….. Απ’ τσ’ Αθηναίους είπες;
Καλά, γλακώ μα το θεό. Μη με κατασκοτώσεις!
ΤΡΥΓΑΙΟΣ
Θωρείτε αθρώποι πονηροί και τσιφτελίδες άντρες!
Θωρείτε, ειντα κίνδυνος μεγάλος στέκει ομπρό’ μας;
Αν-ε γιαγύρει και κρατεί του χαβανιού την μάτσα,
θα πιάσει ο τρισκατάρατος, να λιώσει στο χαβάνι
ετόσες χώρες και χωριά! Κάμε, Διόνυσέ μου,
να μη γιαγύρ’ ο δούλος του! Κάμε, να μην γιαγύρει!
ΠΟΛΕΜΟΣ
Εγιάγυρες;
ΚΥΔΟΙΜΟΣ
…………… Εγιάγυρα.
ΠΟΛΕΜΟΣ
……………………. Και πού ‘ναι μωρ’ η μάτσα;
ΚΥΔΟΙΜΟΣ
Του χαβανιού; Εχάσαν την οι γι-Αθηναίοι λέει!
Εχάσανε την μάτσα ντως, τον Κλέω, τον νταμπάκη,
απ’ συχνανεκάτωνε κι εχτύπα την Ελλάδα
ΤΡΥΓΑΙΟΣ
Ε, δόξα να χει ο Θεός! Δέσποινα κι Αθηνά μου,
καλά που τον εξέβγαλες, ίδια στην ώρα απάνω!
Πρίχου μαθώς, ετούτοσές κομμάθια μας-ε κάμει!
ΠΟΛΕΜΟΣ
Ε, άμε σκιας, γερά γερά, στην Σπάρτη, να μου φέρεις
το γι-εδικό ντως. Ηκουσες;
ΚΥΔΟΙΜΟΣ
…………………………Γλακώ γιαμιάς, αφέντη!
ΠΟΛΕΜΟΣ
Και να γιαγύρεις το ζημιό!
ΤΡΥΓΑΙΟΣ
………………………..Αντράκια μου θωρείτε; 
Μέγα κακό θα πάθομε! Εδά ‘ναι εδά το ζόρε! 
Αν είν’ κιανένας έπαε, απου κατέχει πούρι 
τση Σαμοθράκης τα πρεπά, παράκληση ας κάμει 
να κορτσαθεί ο Κύδοιμος, την στράτα ντου να χάσει!
ΚΥΔΟΙΜΟΣ
Αμοίμονός μου τ’ άτυχου και τρισαλοίμονός μου!
ΠΟΛΕΜΟΣ
Ειντά ναι; Δεν μου τό ‘φερες;
ΚΥΔΟΙΜΟΣ
…………………………. Εχάσαν την-ε λέει
κι οι Σπαρτιάτες.
ΠΟΛΕΜΟΣ
……………. Πώς μωρέ; 
ΚΥΔΟΙΜΟΣ
……………………… Εδώκαν την-ε μου ‘παν,
στη Θράκη. Εχάσανέ τηνε!
ΤΡΥΓΑΙΟΣ
……………………… Δόξα στσι Διοσκούρους!
Καλά τα καταφέρανε. Εδα, μωρέ κοπέλια,
μπορεί, καλά τα πράματα να πάνε. Μπορεί, λέω.
Κάμετε καερέτι μπρε!
ΠΟΛΕΜΟΣ
…………………… ‘νεμάζωξε τα μπράτη!
Βάλε τα μέσα. Γλήγορα! Κι εγώ μωρέ, θα κάτσω
να πελεκήσ’ απο ξαρχής του χαβανιού την μάτσα!
ΤΡΥΓΑΙΟΣ
Εδα ‘ν’ απου κολλά μαθές, του Δάτη το τραγούδι,
που το ‘λεγε σαν έπαιζε, στο σταύρωμα τση μέρας,
το πράμα ντου κι εφώνιαζε: «Είντα φρασά ‘χω ‘κούσει
κι είντα φρασά γροικώ μωρέ κι είντα φρασά θα ‘κούσω!»
Εδά ‘ναι ‘δά, για τσ’ Ελληνες, η γι-ώρα να μονιάσουν.
Αειντες να παραιτήσομε, μαλιές κι αμάχες πούρι
και ν’ ανασύρομ’ απο ‘πα την πολυαγαπημένη
απ’ ούλους. Την Ειρήνη μπρε! Πρίν μας αλικοντίσει
καινούργια χαβανόματσα! Ελάστε λέω πώδε,
μαστόροι, εμπόροι, γεωργοί, τεχνίτες, γεμιτζίδες,
δικοί, ‘νεμαζωξάρηδες και ξένοι και νησιώτες!
Ελάστε ούλος ο λαός! Πάρετε ότι σκαπέτι
κι ότι σκοινί κι ότι λοστό θα βρείτε και γλακάτε.
Ηρθεν η γι-ώρα κι η στιγμή, να σύρομ’ απ’ την τρύπα,
να βγάλομε την πλιά καλή απ’ τσι χαμωθεούς μας!
ΧΟΡΟΣ
Γλακάτε πώδ’, ο πάσα εις! Γλακάτε πώδε, λέω!
Εδά ‘ν’, απου θα ιδούμενε κι εμείς την σωτηρία!
Ελάστε, μωρέ Ελληνες, απ’ ούλη την Ελλάδα!
Ελάστε! Παραιτήσετε τσι λόχους του πολέμου
και τα ιχιάμια του στρατού! Εξέφεξεν η μέρα,
που δεν θελει τον Λάμαχο! Ηρθαμε. Ε, ‘μαστε μας!
Είντα πρεπει να κάμομε; Βγάλε βουλή και πέ’ μας!
Δεν θα σταθώ, πριν να γενεί, μάηδε με τα σκαπέθια,
μάηδε με τσι λοστούς μαθές, στο φως να ξεπροβάλει
η πλια μεγάλη απ’ τσι θεές! Η γι-αμπελιώτισσά μας.
ΤΡΥΓΑΙΟΣ
Σκάσετε μωρέ! Σκάσετε! Κι απ’ την χαρά σας λώμπης,
θα μου ξεταλαγιάσετε εκειόν απου ‘ναι μέσα,
τον πόλεμο. Κεδιά ψιλή!
ΧΟΡΟΣ
……………………. Μεγάλη ‘ν’ η χαρά μας,
κι εκούσαμε τα λόγια σου. Εσύ δεν είπες, ζάρε,
να πάρομε τριώ μερώ φαϊ, να ‘ρθούμε πώδε; Ε, ‘ν’ μας!
ΤΡΥΓΑΙΟΣ
Ναι μωρε κακομοίρηδες, μα έχετε το νου σας!
Σέβεστε μπρε, τον Κέρβερο του κάτω κόσμου λέω!
Μην τονε πιάσει απο ξαρχής τροζάτο και προβάλει
κι αρχίξει να βαταλαλεί, να κράζει, να γαυγίζει,
ως έκανε προτύτερα και μας αλικοντίσει
να βγάλομ’ όξω την θεά!
ΧΟΡΟΣ
……………………… Αειντες σου λέω, άειντες
Αειντες και ποιος, κοντό, μπορεί να μου την ξαναπάρει
σαν θα την βάλω από ξαρχής στα χέρια μου…
ΤΡΥΓΑΙΟΣ
………………………………………… Σωπάτε
και θα με ξεκουμπίσετε! Κεδιά να σας-ε κόψει!
Αν δεν σωπάσετε μωρέ και ‘κούσει και πορίσει,
ο στριφομένος δαίμονας, θα μας-ε ‘σολωνέψει
με τα ποδάρια ντου μωρέ!
ΧΟΡΟΣ
………………………Και δεν πα ν’ αλωνεύγει!
Και δε πα να τσαλοπατεί. Και δεν πα να λιχνίζει!
Εμείς χαρά θα-ν έχομε την σημερνήν ημέρα!
ΤΡΥΓΑΙΟΣ
Κοπέλια, είντα πάθετε; Είντα κακό σας ηύρε;
Για όνομης μπλιο των θεών συχάσετε. Κοπέλια!
Μη μου χαλάσ’ ετσά δουλειά κι είν’ ο χορός αιτία!
ΧΟΡΟΣ
Δεν θέμε να χορεύγομε, μα εκουζουλαθήκαν, 
απ’ την χαρά τα πόδια μας κι επιάσαν να χορεύγουν.
ΤΡΥΓΑΙΟΣ
Ναι σας μωρέ! Σταθείτε μπλιο! Πάψετε το χορό σας!
ΧΟΡΟΣ
Ε, ‘ν’ με, απου ‘ποχόρεψα!
ΤΡΥΓΑΙΟΣ
………………………… Λες το, μα συ χορεύγεις!
ΧΟΡΟΣ
Το τσαλίμάκι τούτονέ, θα κάμω και θα κάτσω!
ΤΡΥΓΑΙΟΣ
Καλά, μα το τσαλίμ’ αυτό, θα ‘ν’ και το τελευταίο!
ΧΟΡΟΣ 
Σαν δεν σ’ αρέσει, το χορό παύγομε!
ΤΡΥΓΑΙΟΣ
……………………………….. Εκειε ξάνοι!
Δεν είπαμε, μωρέ παιδιά, πως είν’ το τελευταίο!
ΧΟΡΟΣ
Ετούτο το τσαλίμι σκιάς, με το δεξί τον πόδα
να κάμομε και, μα το θιο, στένομε το χορό μας!
ΤΡΥΓΑΙΟΣ
Καλά! Χατήρι-ν έχετε! Μα μη με χολοσκάτε!
ΧΟΡΟΣ
Μα θέλω και με το ζερβί να κάμ’ αλλο τσαλίμι,
να μη μου παραπονεθεί! Χαρά μεγάλη-ν έχω!
Χαρά πολλή, φρασά πολλή, και κλάνω και χορεύγω!
Επέταξα από πάνω μου τα γεραθιά! Γροικάς μου;
Ελλαξα λ’ω, ποκάμισο, ίδια σαν την ασπίδα!
ΤΡΥΓΑΙΟΣ
Εδά ‘ν’ και το ποκάμισο! Καλά μωρέ κοπέλια!
Μα να μην πρωτοχαίρεστε. Κιανένας δεν γατέχει!
Οτι ώρα την-ε βγάλομε ‘πο πώδε την Ειρήνη,
ετότεσας, οι στράτες σας θ’ ανοίξουνε να πλέτε
οπου κι αν θέτε! Τότεσάς, θα πάτε σ’ όπου τόπους
θέ’τε μωρέ, να ζήσετε. Ετότες, θα γαμάτε!
Ετότες θα φωνιάζετε. Ετότες, θα γελάτε.
Ετότες, θα κοιμούσαστε. Ετότες, θα γλεντάτε!
Θα παίζετε, θα κείτεστε και θα χαροκοπάτε,
θα τρώτε και θα πίνετε! Αειντες σου λέω άειντες!
ΧΟΡΟΣ
Ε, και να γίνουντον μαθώς, να ‘βλεπα τέθοια μέρα!
Κι εφάγα’ με τα βάσανα και τ’ αχερένιο στρώμα
που μου ‘δωκ’ ο Φορμίωνας! Ε, και μου τ’ αξιώσει
ο Θιός! Ετότες θα με ιδείς. Δεν θα ξαναδικάσω
βαρά, ετσά που δίκαζα. Βαρά και στριφωμένα!
ΤΡΥΓΑΙΟΣ
Κι ούτε θα-ν είσαι μπλιο ψακί, ως είσουνε πλια πρώτας!
ΧΟΡΟΣ
Θα με ιδείς μαλακωμένο
κι απ’ τα χρόνια αλαφρωμένο,
μόνο τσ’ έγνοιες μου να χάσω
και θα ιδείς πως θα τα σάσω!
Τόσονά καιρό πλια μπρος,
ετρωέ μας ο στρατός
και τα στρούσια απου ‘χα,
να γλακώ με την στουμούχα.
Την ασπίδα να κρατώ,
τάξε, για να γυμναστώ
Μα εδά, θα μας-ε ιδεις!
Κάνομ’ ότι κι αν-ε πεις!
Και θα σ’ έχομ’ αρχηγό.
κι απ’ την μοίρα διαλεχτό!
ΤΡΥΓΑΙΟΣ
Σωπάτε μωρε κι άειντεστε να βγάλομε τσι πέτρες
ΕΡΜΗΣ
Ειντά ‘βαλες μωρέ τροζέ, στο νου σου για να κάμεις;
ΤΡΥΓΑΙΟΣ
Γιάειντα δεν έκαμα καλά; Που ‘πε κι ο Κιλικώνας!
ΕΡΜΗΣ
Εδά ‘ν’ εδά, που θα χαθείς!
ΤΡΥΓΑΙΟΣ
………………………….Αν-ε μου πέσει ο κλήρος!
Μα λ’ω, πως ετουλόγου σου τον κλήρο θα τραβήξεις!
ΕΡΜΗΣ
Είπα σου, πως εχάθηκες!
ΤΡΥΓΑΙΟΣ
………………………… Μα δε μου πες την μέρα!
ΕΡΜΗΣ
Εδ’ ‘α στην πω!
ΤΡΥΓΑΙΟΣ
……………… Και πως μαθώς, θα κατεβώ στον Αδη;
Που δεν εγόρασα τυρί μούδε και παξιμάδι,
κανίσκι να των-ε βαστώ!
ΕΡΜΗΣ
………………………… Εχάθηκες σου λέω!
ΤΡΥΓΑΙΟΣ
Και γιαειντα μωρε, θα χαθώ; Δεν το καντίζω ζάρι!
ΕΡΜΗΣ
Ντα δε γατέχεις ζάβαλες, πως έχει διατάξει
ο Ζας, αν ευρεθεί κιανείς, να βγάλει την Ειρήνη
απο το λάκκο, να χαθεί και να κακοποδώσει;
ΤΡΥΓΑΙΟΣ
Ε-μα, μωρέ! Γιά-ε δουλειά! Στανιώς μου θα ‘ποθάνω;
ΕΡΜΗΣ
Ναί! Και να το καντίσεις μπλιο!
ΤΡΥΓΑΙΟΣ
………………………….. Ε, δώ μου σκιας, Ερμή μου,
δυο τρεις δραχμές, να πα να βρώ, να πάρω ‘να γουρούνι,
να πά’ να με διαβάσουνε στην Ελευσίνα πούρι!
Πρίχου να χάσω την ζωή.
ΕΡΜΗΣ
………………………. Για το θεό-ν τον ένα!
Δία, απ’ αστροπελεκάς!
ΤΡΥΓΑΙΟΣ
…………………….. Αφέντη μου και ρήγα!
Ερμή μου, σε περικαλώ, μην μας-ε μολοήσεις
στσ’ άλλους θεούς!
ΕΡΜΗΣ
………………. Ντα πώς μπορώ να μην το μολοήσω;
ΤΡΥΓΑΙΟΣ
Μη! Για τα κρέτα κάμε το, που σου ‘χω κανισκέψει,
σαν ήρθα πώδε!
ΕΡΜΗΣ
……………….. Μωρε ‘σεις! Ο Ζας θα μου μανίσει
αν δε του σύρω μια φωνή, να του το μηνυτέψω!
ΤΡΥΓΑΙΟΣ
Ερμή μου, κάθου να χαρείς! Μην βγάλεις λ’ω μιαν άχνα!
Αντρες, μα είντα ‘πάθετε; Οντογρουτζές σας ηύρε;
Μιλείτε κακονίζικα, μην μας-ε μολοήσει!
ΧΟΡΟΣ
Μη μωρέ, αφέντ’ Ερμή!
Μη μωρέ, σου λέω. Μή!
Αν-ε σου ‘σφαξα μαθές,
κιανα χοίρο στσ’ εορτές,
ανεθίβαλέ του ‘δα,
μα επήρες την φρασά!
ΤΡΥΓΑΙΟΣ
Αρχο μ’ Ερμή,  φρουκού, παρακαλώ σε,
τον πόνο ντως κι ελέηση σκιας δώσε
ΧΟΡΟΣ
Μην ανάφτεις μην κεντάς,
παρακάλια πως γροικάς.
Χάρη κάμε, βόηθησέ μας!
Να την πάρομ’ άφησέ μας!
Εσύ, που για τσι θνητούς
στέκεις φίλος στσι θεούς.
Κι απου κάνεις τόσες χάρες.
Αν δεν θες, λω, τσι φρυδάρες
του Πεισάνδρου να θωρείς
και τσ’ οριές δεν τσι μπορείς
Κάμε το! Κι εμείς μαθές,
καθ’ απου χομε εορτές,
θα σου κάνομε θυσίες,
λειτουργιές κι αλιτανίες!
ΤΡΥΓΑΙΟΣ
Ελα μωρέ Ερμή! Γροικάς πως σε παρακαλούνε;
Κάμε τως χάρη. Κάμε τως! Κι αυτοί θα σου πιστεύγουν
πλια παρ’ αλλότες. Ναί σου μπρε! Κλέφτες ήτον και πρώτα,
μ’ απο ‘δά κι ύστερα θα ιδείς! Ερμ’, ‘α σου πω ‘να πράμα;
Σίμωσε κι είναι μυστικό. Ενά μεγάλο πράμα,
που γίνεται απ’ τσι θεούς χωστά χωστά, σου λεώ.
Κι είναι κακό!
ΕΡΜΗΣ
……………. Είντα κακό; Για πε μου, να κατέχω!
Ημπας και με συβάσεις σκιας!
ΤΡΥΓΑΙΟΣ
…………………………… Επιασαν, το φεγγάρι
κι ο γι-Ηλιος ο πανάτιμος, εδά καμπόσα χρόνια,
και σας-ε κατεργάζουνται κακό πολλά μεγάλο!
Λόγω τιμής, ως μου γροικάς! Επιάσαν κι επροδώσαν
τον τόπο μας στσι βάρβαρους! Γροικάς εκειά ‘να πράμα;
ΕΡΜΗΣ
Και γιαειντα ‘δα το κάμανε;
ΤΡΥΓΑΙΟΣ
………………………… Ντα φανερό ‘ναι ζάρε!
Εμείς μαθώς, οι γι-Ελληνες, του Ζα και ονομής σας
πιστεύγομαι και σφάζομε κι οι βάρβαροι σ’ εκείνα.
Κι εθάρεψαν, πως μόνο αυτά θα-ν έχουνε θυσίες,
αν μας-ε σοξεβγάλουνε!
ΕΡΜΗΣ
…………………….. Α, για ‘κει’ονά, κουμπάρε,
από παλιά εκλέφτανε τσι μέρες απ’ το χρόνο,
κι εμίκραινε το μέτρημα!
ΤΡΥΓΑΙΟΣ
………………………. Ναι, νη μα Ζα σου λέω!
Για ‘κει’ονά, καλέ μου Ερμή, σίμωσε κι απατός σου
και πιάσε να την σύρομε. Κι εμείς, σαν έρθει η ώρα,
στα Μέγα Παναθήναια και στσ’ άλλες εορτάδες,
στ’ Αδωνη και στση Δήμητρας, μα και στου Ζα του γι-ίδιου
την εορτή, θα σου ‘χομε τα πρόσφορα κουμούλες!
Κι εμείς κι γι-άλλοι! Ούλοι μας! Ούλες οι πολιτείες!
Σ’ ούλο το τόπο που κατέ’ς, θα-ν έχεις παναγύρια.
Ούλοι θα σ’ έχομε Ερμή, κακοποβγάρτη, λώμπης,
‘ποπανωθιώς στην κεφαλή. Θα ιδείς περίσσα δώρα,
αν μας αειδάρεις ζάβαλες Να, πάρε κι από μένα
τούτη την κούπα την χρυσή! Να πίνεις το κρασί σου!
ΕΡΜΗΣ
Πάντα μ’ αειδάρω τσι χρυσές τσι κούπες. Δόξα να ‘χω!
ΤΡΥΓΑΙΟΣ
Ελάστε ‘δα αντράκια μου! Πιάσετε τα σκαπέθια
κι εμπάστε στο σπηλιάρι μπλιο, να βγάλετε τσι πέτρες!
ΧΟΡΟΣ
Ετούτονά θα κάμομε! Στάσου ‘παδέ βοηθός μας
εσύ, απου ‘σαι στσι θεούς ο πλια σοφός. Για κόπια
και κάθου εκειέ και δείχνε μας, πως την δουλειάν ετούτη 
θα καλοξετελέψομε  Εδά θα καταλάβεις,
εδά θα ιδείς πως είμαστε πιτήδιοι να ‘πουργούμε!
ΤΡΥΓΑΙΟΣ
Ελα παέ και πιάσε την κούπα την χρυσή,
να χύσομε καμπόσο κρασί για προσευχή!
Ελα μπρε κρασί να πιούμε,
στσι θεούς να εύχηθούμε!
ΕΡΜΗΣ
Το ίσο μου κρατείτε, να κάμω την ευκή
και βάλετε καμπόσο στην κούπα μου κρασί!
Βάλετε κρασί καμπόσο,
την ευκή να σας-ε δώσω!
Ο Πόλεμος να πάψει μονημερίς παιδιά
και να κουμουλιαστούνε στον τόπο τα καλά!
Οποιος στο σκοινί μοντάρει,
να μην ξαναιδεί σκουτάρι!
ΤΡΥΓΑΙΟΣ
Στην μάχη να μη μπαίνει, μονο στη παραθιά,
στο σπίτι, να συμπαίνει και ν’ άφτει  την φωθιά
Κι ένα πουτανάκι να χει
αγκαλιά ομπρός στο τζάκι! 
ΕΡΜΗΣ
Τον πόλεμ’ όποιος θέλει, Διόνυ’ βασιλιά,
δωσε του πάθη να ‘χει, δωσε του τσιφτελιά!
ΤΡΥΓΑΙΟΣ
Κι απ’ τσ’ αγκώνους του να βγάνει,
τσίτες μέχρι να ποθάνει!
ΕΡΜΗΣ
Κι όποιος δεν καλοθέλει, να βγεις εσύ στο φως,
αγία μου Ειρήνη, για να ‘ναι στρατηγός
ΤΡΥΓΑΙΟΣ
Σαν τον Κλεωνύμη ζάρι,
πάθη και καημούς να πάρει!
ΕΡΜΗΣ
Κι όποιος κι αν-ε ξετρέχει τον πόλεμο μαθές,
για να πουλεί κοντάρια κι ασπίδες στσι στραθιές!
ΤΡΥΓΑΙΟΣ
Κλέφτες να τον-ε σκλαβώσουν
και κριθάρι να του δώσουν!
ΕΡΜΗΣ
Κι αν δεν βοηθά κιανένας, πως είναι στρατηγός
γή δούλος, που ξανοίγει να γκάψ’ αμοναχός
ΤΡΥΓΑΙΟΣ
Στον τροχό να τον-ε βάλουν,
την προβιά ν-του για να βγάλουν
ΕΡΜΗΣ
Και στσ’ επίλοιπους να δώσουν,
τα καλά να τσι πλακώσουν
Αειντες! Αειντες! Τραγουδείτε!
Αειντες λέω, να χαρείτε!
ΤΡΥΓΑΙΟΣ.
Μόνο τ’ αειντες λέγε εδά,
το τραγούδι ύστερα!
ΕΡΜΗΣ
Αειντες σκιας! Αειντες μωρέ!
Αειντες, άειντεστε καλέ!
ΤΡΥΓΑΙΟΣ
Αειντες για τ’ Ερμή την χάρη!
Αειντες για τσι Χαρες ζάρι!
Για τσι Ωρες άειντεστε!
Για την Αφροδίτη μπρε!
Αειντεστε και για τον Πόθο!
ΕΡΜΗΣ
Μα τον Αρη αφησ’ απόξω!
ΤΡΥΓΑΙΟΣ
Φτου φτου φτου!
ΕΡΜΗΣ
……………… Και τον Ενυάλη.
ΤΡΥΓΑΙΟΣ
Φτου φτου φτού! Σου λέω πάλι.
ΕΡΜΗΣ
Αειντε σέρνετε! Ε, γιά σας!
Αειντες, μα την λεβεδιά σας!
ΧΟΡΟΣ
Αειντες!  Αειντες!
ΕΡΜΗΣ
……………….. Ναι! Γερά!
ΧΟΡΟΣ
Αειντες! Αειντες!
ΕΡΜΗΣ
………………  Δυνατά!
ΧΟΡΟΣ
Αειντες! Αειντεστε μωρέ!
ΤΡΥΓΑΙΟΣ 
Μα δεν σέρνουν ούλοι μπρε!
Δεν θα πιάσετε μαθώς;
Σέρνετε μωρέ! Ομπρός!
Σέρνετε-ν οι Βοιωτοί,
μάυρο κλάημα μην ‘κουστεί!
ΕΡΜΗΣ
Αειντες, άειντεστε μωρέ!
ΤΡΥΓΑΙΟΣ
Αειντες, λέω, σέρνετε!
ΧΟΡΟΣ
Δεν σιμώνετε κι εσείς,
να τραβήξομε μαζί;
ΤΡΥΓΑΙΟΣ
Ντα δεν θωρείτε πούρι, πως σέρνω το σκοινί.
Σέρνω και ξανασέρνω, δίχως αναπαή!
ΧΟΡΟΣ
Κι η δουλειά γιαειντα δε βγαίνει
κι αδικα ο κόπος πηαίνει;
ΤΡΥΓΑΙΟΣ
Λάμαχε, φύγε απου τουδά κι εσύ κι ο ασκιανός σου!
Φύγε κι αλικοντίζεις μας! Φύγε μωρ’ απ’ την μέση!
Και σεις Αργείτες άειντες! Σύρετε μιαολιά.
Μην κάθεστε στην μέση, χαλάτε την δουλειά!
Με τα κόπια μας γελατε
Κι απ’ ούλους τα ‘κονομάτε
ΕΡΜΗΣ
Μα ξάνοι’ τσι Σπαρθιάτες πως σέρνουνε γερά,
πως σέρνουνε σαν τσ’ άντρες, σαν τα χτηματσερά!
ΤΡΥΓΑΙΟΣ
Οσοι πιάνουν τα στελιάρια,
σέρνουν σαν τα παληκάρια.
Κι όσοι το χαλκό χτυπούνε,
ξάνοι’ πως βαροθυμούνε!
ΕΡΜΗΣ
Ξάνοι’ τσι Μεγαρίτες, δεν κάνουνε δροσά!
Σέρνουνε, μα δεν κάνουν, χαράμις μια, δουλειά.
Και τ’ αντόδια ντως γυαλίζουν,
σαν των σκύλων που γαυγίζουν
ΤΡΥΓΑΙΟΣ
Η πείνα τσι ‘χει κόψει, για ‘κείνο ‘ν’ αχαμνοί.
ΕΡΜΗΣ
Αειντες μωρέ κοπέλια σέρνετε το σκοινί!
Σέρνετε κι ίσαμε εδά,
δεν επρόκοψ’ η δουλειά!
ΧΟΡΟΣ
Αειντες άειντες!
ΕΡΜΗΣ
…………….. Ναί μωρέ!
ΧΟΡΟΣ
Αειντες!
ΕΡΜΗΣ
…………Μα το Δία μπρε!
ΧΟΡΟΣ
Αειντεστε και ξεκουνεί!
ΤΡΥΓΑΙΟΣ
Σέρνετ’ ούλοι το σκοινί!
Καμπόσοι, λέω, σέρνουν κι οι γι-άλλοι αντιπατούν
κι είν’ άδικο! Αργείτες! Ξυλιές θα σας-ε βρουν!
ΧΟΡΟΣ
Αειντες άειντες!
ΤΡΥΓΑΙΟΣ
…………….. Ναί μαθές
ΧΟΡΟΣ
Ποιοι ‘ν’ οι χαϊλάζιδες!
ΤΡΥΓΑΙΟΣ
Οσοι χαβεσιλίκι τσ’ Ειρήνης έχετε 
Πλια δυνατά! Αειντέστε! Αειντέστε, σέρνετε!
ΧΟΡΟΣ
Μα μερκοί ασκονταφνίζουν,
την δουλειά-ν αλικοντίζουν!
ΕΡΜΗΣ
Αειντες στο γέρω διάολο μπλιο, Παλιομεγαρίτες!
Δεν σας-ε θέλει η Θεά. Δεν έχει λω, ξεχάσει
πως με τα σκόρδα τση ‘χετε το κόνισμα βουρώσει!
Κι οι γι-Αθηναίοι, άειντεστε! Αειντεστε σαν τσ’ αθρώπους!
Πάψετε μπλιο να σέρνετε μόνον αθό-ν ‘κειά που ‘στε!
Μόνο για να δικάζετε είσαστε καωμένοι!
Αν θέτε να την βγάλετε, σύρετε ίσα πέρα.
Οθεν την Θάλασσα μωρέ!
ΧΟΡΟΣ
………………………..Αειντεστε σκιας! Ελάστε! 
Ελάστε, να την βγάλομε αμοναχ’ οι ζευγάδες!
ΕΡΜΗΣ
Ε, μπλιο! Για ξάνοιξε δουλειά! Γιά-ε πως αυγαταίνει!
ΧΟΡΟΣ
Αειντεστε κι εξεκούνησε! Κάμετε καερέτι!
ΤΡΥΓΑΙΟΣ
Μόν’ οι ζευγάδες σέρνουνε! Αλλος κιανείς δεν σέρνει!
ΧΟΡΟΣ
Σία μωρέ! Σία μωρέ!
ΕΡΜΗΣ
…………………… Σία κι εβγάλετέ την
ΧΟΡΟΣ
Ναί σας μωρέ! Πλια δυνατά σέρνετε παληκάρια!
ΕΡΜΗΣ
Ε, ‘ν’ την απ’ ανεφάνηκε!
ΧΟΡΟΣ
………………………… Αειντες μωρέ και σία!
Σία και σία! Σία λ’ώ! Σία μωρέ κι εβγήκε!
ΤΡΥΓΑΙΟΣ
Κερά μου αμπελιώτισσα, πώς να σε χαιρετήξω;
Πού να βρω λέξη αμοναχή, να βάνει χίλιες χάρες
απου ‘χεις, για να σου την πώ! Δεν έχομε κερά μου.
Καλώς την, την Οπώρα μας! Καλώς την κοπελιά μας! 
Καλώς την Θεωρία μας. Πόση ‘ν’ η γι-ομορφιά σου!
Πόσο γλυκομυρίζουνε τα χνώτα σου καλή μου!
Είντα φρασά μου δείνουνε και χαίρετ’ η καρδιά μου!
Πόλεμο δεν γνωρίζουνε οι γι-αναπνιές ετούτες.
ΕΡΜΗΣ
Ωσάν τση μάχης τον ντορμπά, μου φαίνεται, μυρίζουν!
ΤΡΥΓΑΙΟΣ
Χάϊ μου ! Φτύξ’ οξ’ απ’ το φως! Μην ξαναπείς για ‘κείνο
τ’ εχθρού το βρωμοσάκουλο! Απου βρωμεί δρωτσίλες
και κρομυδορεψίματα! Ετούτηνέ κουμπάρε,
μυρίζει τ’ αγουρου καρπού την μυρωδιά, -Γροικάς μου;-
και βγάνει καληνώρισμα, πανηγυριού κρασίλα!
Δεν τσι γροικάς τσι μουσικές, του Σοφοκλή τσι ρίμες
των κοτσιφώ κελαϊδισμό, τραγούδια του ‘υρεπίδη;
ΕΡΜΗΣ
Μη το περισσοκάνεις! Μη! Τσι γαλιφιές παραίτα!
Για’ δε τσ’ αρέσει ζάβαλες, ο ποιητής που γράφει 
τραγουδι’ αβοκατίστικα! 
ΤΡΥΓΑΙΟΣ
……………………… Μωρ’ άφεις τα και γροικά
την δροσεράδα του κισσού, τση φέτσας την αψάδα, 
τ’ αρνιά που μπεμπερίζουνε, τω’ γυναικώ’ τον ίδρω,
το θύμισμα, που βγάνουνε, σαν τρέχουν στα χωράφια
κι έχουν τα στήθια ντως γδυμνά κι είν’ και πιωμένες πούρι!
Δεν τσι γροικάς τσι μυρωδιές απ’ τσι κρασοκανάτες;
Δεν τα θωρείς τόσα καλά;
ΕΡΜΗΣ
……………………….. Ντα δε θωρείς κουμπάρε, 
τσι πολιτείες οθεν ‘κειε, πως τα ‘χουνε σασμένα
κι εδά μιλούν η μια τσ’ αλλής και παίζουν και γελούνε
ΤΡΥΓΑΙΟΣ
Κι ας είναι και τα μούτρα ντως ολόμπλαβα! Θωρείς τσι;
Τάξε πως των εβάλανε κούπες με το ξυράφι!
ΕΡΜΗΣ
Τρυγαίο, γύρισε να ιδείς! Για ξάνοι’ οσους θωρούνε!
Μόνον τσι μούρες τως να ιδείς, κατέχεις τσι δουλειές τως!
ΤΡΥΓΑΙΟΣ
Ιδέ μαθώς!
ΕΡΜΗΣ
…………… Μα ξάνοιξε! Εκειός θα σάζει φούντες!
Για περικεφαλαίες μπρε. Μαδεί την κεφαλή ντου!
ΤΡΥΓΑΙΟΣ
Ντα δεν θωρείς τον σκαπετά, πως έκλασε στην μούρη
του μαχερά. Ιδια δα-έ!
ΕΡΜΗΣ
……………………. Το δρεπανά θωρείς τον;
Είντα χαρά γροικά μαθώς!
ΤΡΥΓΑΙΟΣ
……………………… Ντα δε θωρείς τσι πούλους,
που βάνει ‘δά του κονταρά!
ΕΡΜΗΣ
…………………………. Αειντες εδά Τρυγαίο!
Πε’ των ζευγάδω γλήγορα να φύγουνε!
ΤΡΥΓΑΙΟΣ
…………………………………… Γροικάτε,
Γροικάτ’ αθρώποι και λαοί. Να φύγουν οι ζευγάδες!
Να πανε στα χωράφια ντως, μ’ ούλη την συρμαγιά ντως.
Δίχως σκουτάρια και σπαθιά, δίχως κοντάρια ζάρε!
Εστρώσανε τα πράματα! Εγιάγυρε η Ειρήνη.
Αειντέστε ‘δα σιγά σιγά, να πάτε στσι δουλειές σας
και τραγουδείτε αντρίστικα! 
ΧΟΡΟΣ
………………………….. Αειντες σου λέω άειντες!
Μέρα, που σ’ ανημένανε ζευγάδες και ξωμάχοι,
εφταξες κι έδωκες του νου χαρές μεγάλες να ‘χει!
Γλακώ γιαμιάς, γερά γερά, να π’ ‘α ροζοναρίσω
με τσι συκές, που φύτεψα άλλους καιρούς οπίσω
Να παω και στα αμπέλια μου, που ‘φύτεψα ν-αλλότες
κι έχω ζαμάνια να τα ιδώ. Εξέχασα από-ς πότες!
Κι εδά ‘χω πόθο στην ψυχή, να π’ ‘α τα καλλουργήσω.
Καιρός ειναι απου ‘λειπα, μα ‘δα γιαγέρν’ οπίσω!
ΤΡΥΓΑΙΟΣ
Ε, συντεκνάκια μια στιγμή! Να π’ ‘α προσευχηθούμε
εις την θεά, που ‘ν’ αφορμή κι εφήκαμε τσ’ ασπίδες,
απού ‘χαν τσι μπαμπούγερους κι από την κεφαλή μας
εβγάλαμε μια και καλή τσι περικεφαλαίες!
Κι απώς, να πάμε αγλακιστοί στα έρμα μας χωράφια,
απής πρωτογοράσομε κιανα παστό να τρώμε!
ΕΡΜΗΣ
Πρόβαλε άρχο Ποσειδώ να ιδείς και να θαμάξεις,
ωσάν κι εμένα το λαό, πως σέται και λυγιέται!
Ωσάν τη ζύμη πιάνουνται σαν σε χορό χορεύουν!
ΤΡΥΓΑΙΟΣ
Σαν είναι το σκαπέτι καλο κι αλαφριό,
ωσάν το ήλιο λάμπει. Φέγγει μα το θεό!
Κι οι τζουγκράνες πως γυαλίζουν,
σαν την αυλακιά πρεπίζουν!
Κι εγώ το θέλω πούρι και τό ‘χω πεθυμιά,
στο σώχωρο να σκάφτω ολημερνίς παιδιά!
Την τζουγκράνα να ξεσέρνω
και την αυλακιά να σέρνω!
Αναθιβάλετ’ ούλοι τη ζήση την καλή,
που ‘χαμε κι η Ειρήνη ήτον η γι-αφορμή
κι ότι θέλαμ’ είχαμέ ν-το,
τση δουλειά’ μας καλιμέντο!
Τσι συκοπιταρίδες, τσ’ ελιές τσι τσακιστές,
το μαρουβά, τα μέρτα, που βγάνουν οι μερθιές,
το πηγάϊδι τ’ ανθισμένο
μενεξεδοκουκλωμένο!
Ετούτα να ‘ν’ αιτία σύρετ’ εδά φωνή.
Ε, ‘ν’ την θεά, απου ‘ναι αιτία κι αφορμή,
να έχομε κι εμείς να ζούμε,
με χαρές να πορευτούμε!
ΧΟΡΟΣ
Χαβεσιλίκι σου ‘χα μεγάλο και σεβντά
Θεά μ’ αγαπημένη μα ‘δα, ι-γιε χαρα!
Ελα έλα αγαπημένη
Ελα ανεζητημένη
Χαβεσιλίκι –ν είχα να πα να κυλιστώ
Στα χόρτα, στα χωράφια ίδια σαν τον τροζό
Ούλοι λέω σε ποθούμε
Οσοι απά στη γή μοχτούμε!
Ελα και φέρε κέρδος και φέρε προκοπή
Ωσ έφερνες και πρώτα απου σουν αφορμή
Κι ότι θέλαμ’ είχαμε ντο
Τση δουλειά’ μας καλιμέντο
Εσύ σουν η αιτία κι ειχαμε λω καλά
δίχως περίσσο κόπο ειχαμε καταδιά
ελα κι οι ζευγάδες σ’ έχουν
σαν το χόντρο και σε βλέπουν
Ελα, χαρά τ’ αμπέλια να πάρουν κι οι γι-ελιές
Ελα, για να καρπίσουν συκιές κι αμυγδαλιές
Ελά έλα που σου λέω
Μη με τυρανείς και κλαίω!
ΧΟΡΟΣ
Ερμή, απου ‘σ’ απ’ στσι θεούς ο πλια δικός, για πε μου:
Πού ‘ταν ετόσονά καιρό χωσμένη η γι-Ειρήνη;
Ισαμ’ εδά, απου ‘λειπε;
ΕΡΜΗΣ
……………………. Ζευγάδες πεναιμένοι,
αφρουκαστείτε μου να πω, πως τούτ’ απου θωρείτε
εχάθηκε: Αρχή τζ’ αρχής τση συμφοράς τση τόσης,
ήτονε τάξε, το κακό απου ‘καμ’ ο Φειδίας!
Ο Περικλής, σαν τό ‘κουσε, επήρε μέγα φόβο,
μην πάθει ίδια σαν κι αυτόν, μην του κ’λουθά να τρέχει,
-εκάτεχέ σας ζάβαλες, είντα σκεντέρια-ν είστε-
κι έπιασε κι έβαλε φωθιά στην χώρα, πέρα πώδε, 
με ‘κείνην την  βαρά βουλή, που βγαλε των Μεγάρω’.
Εβγάλαν τούτες οι φωθιές καπνό πολλά μεγάλο:
Τον πόλεμο! Κι εκάμανε τα μάθια σας να κλαίνε.
Κι εσάς, μα και των αλλωνώ’,  όσων στεκούνται πώδε!
Τ’ αμπέλια λες κι εκέντησαν. Κι ο τόπος ο δικό’ μας
σαν το πιθάρι έβρασε κι έσκασε από την λάυρα
κι έσπασε όσα ‘βρίσκουντον αναγυρού πιθάρια.
Και το κακό επλήθιανε κι άθρωπος δεν εμπόριε
να το ‘μποδίσει. Τότεσάς, εχάθηκε κι εκείνη!
ΤΡΥΓΑΙΟΣ
Εδά, μα τον Απόλλωνα, δεν τα ‘χα ξανακούσει
ετούτανα. Μουδε μαθώς, πως έφταιγ’ ο Φειδίας!
ΧΟΡΟΣ
Κι εγώ γροικώ τα, ζάβαλες, πρώτη φορά και λέω: 
Κατέχεις γιαειντα ‘ν’ όμορφη; Ποια; Η Ειρήνη ζάρε!
Συγγένισά ντου θα ‘τανε. Ξαδέρφη του Φειδία!
Ξάνοι’ είντα δεν γατέχομε!
ΕΡΜΗΣ
………………………. Γροικάτε πώδε λέω;
Οτι ωρα ειδαν τούτανά οι γι άλλες πολιτείες
κι εκάντισαν πως είχετε μαλιά συναλληλώς σας
κι ο γεις τ’ αλλού εγριφίζετε, εβγάλανε τερτίπια
ενάντια σας. Φόβο μαθές, είχαν πολλά μεγάλο
του μουκατά που δίνανε. Κι επιάσαν κι επλερώσαν
τσι πρώτους των Σπαρτιατώ. Κι αυτ’, οι ξεφτιλισμένοι,
που μνώγανε στα τάλαρα και ξένους δεν εθέλαν,
γιαμιάς επόζυγώξανε την έρμη την Ειρήνη
κι εκράτηξαν τον Πόλεμο! Κι εκείνοι εκερδίζαν
λεφτά, μα τσι ζευγάδες τως εδώκαν του δαιμόνου!
Ζάβαλες, τα καράβια σας, των Αθηναίων λέω,
για γδικιωμό εβγαίνανε σ’ όπου γυαλιά τση Σπάρτης
και τα δεντρά εκόβγανε αθρώπω’ που δεν φταίξαν!
ΤΡΥΓΑΙΟΣ
Καλά καλά το κάμανε! Ντα μένα δεν εκόψαν
μια κωρωναίικη-ν ελιά, οι βρωμοσπαρτιάτες,
που μοναχός την φύτεψα κι εβαγιοκλάδιζά την!
ΧΟΡΟΣ
Καλά μαθώς και τρίκαλα! Ντα μένα δεν εσπάσαν
ενα πιθάρι ολάκαιρο σαν διακοσών οκάδω’!
Μια πέτρα μόνο επέταξαν κι έσπασε το πιθάρι!
ΕΡΜΗΣ
Κι απόκειας, ο πολύς λαός ξωμάχοι και ζευγάδες,
που ‘πιάσαν κι εμαζωχτήκαν στην πολιτεία μέσα,
γροικούσανε τσι ρήτορες, ότι κι αν των ελέγαν
κι ένας τως δεν εκάντιζε, πως τσι ‘παιζαν αράδα.
Κι απανωθιώς, δεν είχανε μήδε κλαδί σταφύλι,
μηδ’ ένα σύκο για να φαν, που τα πολυαγαπούσαν.
Και τα μαϊμούνια οι ρήτορες, ‘κατέχαν πως ο κόσμος
δεν είχε πράμα να χαφτεί και δεν εμπόριε να βρει.
Μα δεν ειχαν την έγνοια ντου και μ’ ότι ‘θελ’ ‘α βρούνε
φωνές, θρινάκια, πετριές, ‘ζυγώναν την Ειρήνη,
που απ’ αγάπη ήρχουντον στον τόπο αμοναχή τζη.
Κι επιάσαν κι απ’ τσι σύμμαχους τσι καλοπερασμένους,
τσι πλια καλούς κι εβγάλαν τως νάμι ξεφτιλισμένο.
Πως του Βρασίδα ήτονε δικοί και φίλοι ταξε!
Κι εσείς -μουσκάρια-  τότεσάς, ίδια ωσάν τσι σκύλους,
απάνω ντως επέσετε κι επετσοσύρετέ τσι!
Η πολιτεία ζάβαλες κι ούλοι αντάμι πώδε,
δεν είχετε νεφρά μωρέ και δύναμη στα στήθια
κι εχάφτουσάσταν τσι ψευθιές αμάσητες. –γροικάτε;-
Αν πεις και για τσι ρουφιανιές, τσι ‘χετε για παιγνίδι!
Κι οι ξένοι, -εκειδά να ιδείς!- τσι παιδεμούς θωρούσαν
κι εμπούκωναν ολημερνίς χρυσάφι τσι ρητόρους!
Κι οι ρήτορες εβγάνανε λεφτά με τσι ντορμπάδες,
μα ο τόπος σας επόθαινε κι ομάδι ντου η Ελλάδα!
Χαμπάρι δεν επέρνετε, να ιδείτε το χαημό σας!
Ειντά δηγούμαι; Μωρε εσείς, ετσά δεν εκυβέρνα
ο πετσαράς; 
ΤΡΥΓΑΙΟΣ
…………… Αφέντη Ερμή, την λήτη ντου μη φέρνεις.
Ας τον εκειά που βρίχνεται, στον αποκάτω κόσμο!
Δεν είναι μπλιο στσ’ αζωντανούς! Eσύ μας τον επήρες!
Κι όσα κι αν πεις πως ήτανε, στον τόπο οντεν εζούσε
και πονηρό να τον-ε πεις και πόλυπολυμίλη
κι άνομο και παράνομο, ρουφιάνο και κουτάλα,
οπως κι αν τον-ε πεις μαθώς, ψυχή δική σου παίζεις!
Μα συ θεά, σεβάσμια για’ δεν μιλείς; Ειντά ‘χεις;
ΕΡΜΗΣ
Ομπρός σε τούτους δε μιλεί. Μιαν άχνα δεν θα βγάλει!
Πολλά ‘παθε κι εδά μαθώς, των-ε κρατεί ινάτι!
ΤΡΥΓΑΙΟΣ
Ε, πε’ τση, το ‘ηλάϊστο, να πει εμένα πράμα!
ΕΡΜΗΣ
Πε’ σκιας, αγαπημένη μου, εμένα για να ‘κούσω:
Σαν είντα λες για λόγου ντως; Ειντά ‘ν’ τα ντουχιουντίζεις;
Πε μου εσύ, απου μισείς τα όπλα πλια απου τσ’ άλλους!
Καλά γροικώ; Ε, μά μωρέ! Ε, όϊδα Ειρήνη! 
Για τούτο τσι κατηγοράς; Α, έτσα, ε! Για ξάνοι’!
Εδά ‘ν’ απου κατάλαβα!…………………….
…………………….. Ελάστε πώδ’ αντράκια! 
Γροικάτε είντα μου ‘πενε: Ηρθε, λε’, απ’ την Πύλο
αμοναχή τζη, και σασμούς εφερ’ ένα τζουβάλι.
Mα τρεις φορές στην σύναξη τση δώκετε ένα-ν πούλο!
ΤΡΥΓΑΙΟΣ
Κατέχω το! ‘λαθέψαμε! Συχώρεσε μας πούρι!
Ετότεσάς, εις τα πετσά εξέτρεχε ο νου’ μας!
ΕΡΜΗΣ
Ε, γροίκα το με ρώτηξε-ν, εδά πλια ‘μπρος, και πέ μου:
Ποιος ζάρι δεν την ήθελε σε τούτονέ τον τόπο;
Και ποιος σεβντά τσ’ εβάστανε και δεν ηθελ’ αμάχες;
ΤΡΥΓΑΙΟΣ
Σεβντα ‘λεγε πως είχενε, μαθώς, με όνομής τση, 
καιρό ‘δα, ο Κλεώνυμος!
ΕΡΜΗΣ
………………………. Κι είντα δουλειά ‘χε τάξε,
ετούτος με τον πόλεμο;
ΤΡΥΓΑΙΟΣ
……………………. Καλόψυχος λογούνταν,
Μα δεν εμοιαζε, ζάβαλες, του κύρη ντ’. Οντεν ήτον
στην μάχη, σαν να τα ‘χανε κι επέτα την ασπίδα
κι εγλάκανε κι εγίνουντον πασπούζάλη να φύγει.
ΕΡΜΗΣ
Φρουκού μου, είντα ρώτηξε, εδά και λίγην ώρα:
Εις το χαράκι τση Πνυκός, ποιος έχει το κουμάντο;
ΤΡΥΓΑΙΟΣ
Ο Υπέρβολος καθετ’ εκειά! Μα είντα μωρε κάνει;
Γιαειντα κοντό, την κεφαλή εγύρισ’ οθεν πέρα;
ΕΡΜΗΣ
Δεν θέλει μήδε να θωρεί ετσά λαό, απου ‘χει
κακούργο για προστάτη ντου!
ΤΡΥΓΑΙΟΣ
………………………. Επόκαμ’ η εξά ντου!
Λώμπης, ετούτος ο λαός εφτάγδυμνος σαν ήτον,
δεν είχ’ ειντα θελ’ ‘α γενεί, δεν είχεν κιαναν άλλο
κι εβγαλε τέθοιον άρχοντα! Κι εκαλοζώστηκε-ν τον!
ΕΡΜΗΣ 
Ερώτηξε, ρωτώ κι εγώ: Πως θα φελέψει τάξε
την πολιτεία τούτονά;
ΤΡΥΓΑΙΟΣ
…………………… Πλια ντρέτη  βουλή θα ‘χει!
ΕΡΜΗΣ
Με είντα τρόπο;
ΤΡΥΓΑΙΟΣ
…………….. Γροίκα μου: Αυτός δε σάζει λύχνους;
Ε, τον παλιό καιρός μαθές, απου ‘χαμε σκοτίδι
στα σκοτεινά γυρεύγαμε, ότ’ είχαμε για χρεία!
Μα ‘δά, θα τα γυρεύγομε και με το φως του λύχνου!
ΕΡΜΗΣ
Ηγούη μ’! Ας τα! Ε, και πω, ειντά ‘πε να ρωτήξω!
ΤΡΥΓΑΙΟΣ
Είντα κοντό;
ΕΡΜΗΣ
…………… Πολλά μαθές! Κι απανωθιώς απ’ τ’ άλλα
θέλει να μάθει, ζάβαλες, για όσους είχε ‘φήσει
στον τόπο οντεν έφυγε. Ο Σοφοκλής ο μέγας,
σαν είντα κάνει;
ΤΡΥΓΑΙΟΣ
……………… Τρικαλα! Μα πράμα του ‘χει τύχει
κι είναι πολλά παράξενο!
ΕΡΜΗΣ
…………………….. Σαν είντα;
ΤΡΥΓΑΙΟΣ
……………………………….. Σιμωνίδης
μου ‘ξετελευγει  ο Σοφοκλής
ΕΡΜΗΣ
………………………… Και γιαειντα Σιμωνίδης;
ΤΡΥΓΑΙΟΣ
Εδά, απου ‘σογέρασε κι έχει σοταρταλιάσει,
οντε θ’ ακούσει για λεφτά, τυλίγεται μια ψάθα
και πάει όπου κι αν του πουν!
ΕΡΜΗΣ
………………………… Κι εκείνος, ο Κρατίνος
ο πάνσοφος; Ζει ζάβαλες;
ΤΡΥΓΑΙΟΣ
……………………… Επόθανε και πάει!
Οντεν επρωτομπήκανε οι Λάκωνες στην χώρα!
ΕΡΜΗΣ
Ντα ειντά παθε;
ΤΡΥΓΑΙΟΣ
…………….. Οντογρουτζά! Δεν άντεξε, έχω ‘κούσει!
Δεν άντεξ’ η καρδούλα ντου, σαν είδε πως εσπούσαν
ένα πιθάρι με κρασί! Και πόσα τέθοια κι άλλα
δεν εγενήκανε μαθώς, σε τούτονέ τον τόπο!
Για κειονά, σου λέω ‘δα, θεά μου παινεμένη,
δεν θα σε ξαναφήσομε να φύγεις από πώδε!
ΕΡΜΗΣ
Καλά μωρέ! Ελα παέ και πάρε την Οπώρα!
Πάρε την-ε γυναίκα σου! Σάλευγε στα χωράφια.
Σάλευγε. Αμε ‘κειά να ζεις. Και κάμε μ’ όνομης τση
σταφύλια μπόλικα μωρέ!
ΤΡΥΓΑΙΟΣ
………………………. Ε, Μυριαγαπημένη,
σάλευγε πώδε κι άφεις με μωρή, να σε φιλήσω!
Αφέντη Ερμή, σαν είντα λες, τόσος καιρός απου ‘χει
περάσει και δεν έκαμα πράμα… Δροσά σου λέω!
Αν τση μοντάρω… Ειντα λες; Κοντό και θα με βλάψει;
ΕΡΜΗΣ
Σωπαινε μωρε, σώπαινε! Ε, μά, που θα σε βλάψει!
Πριχου συζέψεις, βράσε μπρε και πιε κι ενα φλισκούνι
κι απώς ομπρός! Μα πάρε σκιας κι άμε την Θεωρία,
να την-ε στέσεις στην Βουλή στον πρωτινό τζη τόπο!
ΤΡΥΓΑΙΟΣ
Βουλή, πως κλώθει η μοίρα σου με το χρυσό σφεντύλι!
Ε, και σταθεί αναμεσώς η Θεωρία ζάρε!
Τριώ μερώ’ ζουμί θα φας, τριώ μερώ’ κνισάρια,
τριώ μερώ’ παχιό κριάς ξέχωρα τα γαρδούμια!
Ερμή, αφήνω σου ν-υγειά!
ΕΡΜΗΣ
……………………… Καλό σου κατευόδιο!
Κολοστραθιά! Καλήν υγειά! Και να μην μου ξεχάσεις!
ΤΡΥΓΑΙΟΣ
Να! Ναααα! Μαμούνα! Να μωρή! Γιαγέρνομε στο σπίτι!
ΕΡΜΗΣ
Δεν είναι, κακομοίρη, επά!
ΤΡΥΓΑΙΟΣ
……………………… Ντα πού ‘ναι παωμένη;
ΕΡΜΗΣ
Στ’ αμάξι πρέπως του Διός σέρνει τ’ αστροπελέκια!
ΤΡΥΓΑΙΟΣ
Κι είντα κοντό φαϊ θα βρει, να τρώει η κακομοίρα;
ΕΡΜΗΣ
Φαί; Ντα ‘δα ‘ν’ απου θα βρει να φάει αμβροσίες!
Του Γανυμήδη τα….!
ΤΡΥΓΑΙΟΣ
…………………… Κι εγώ, πώς θα γιαγύρ’ οπίσω;
ΕΡΜΗΣ
Ελα και κάμ’ υπομονή, στάσου στην μια τζη πάντα.
Πιασ’ την θεά!
ΤΡΥΓΑΙΟΣ
………….. Κλουθάτε μου κεράδες μου! Κλουθάτε,
γερά γερά να φύγομε. Ε, και δεν ανημένουν
ετόσοι άντρες κι έχουνε την έρμη ντως ολιόρθη! 
ΠΑΡΑΒΑΣΗ
ΧΟΡΟΣ
Αγωμε στα εφτά καλά! Ορτάκιδες κοπιάστε.
Δώσετε τα σκαπέθια σας στσι παραγιούς κι ελάστε.
Επά, μαθώς, αναγυρού, σε τούτην την πλατέα
κλέφτες γυρίζουνε πολλοί, χωσμένοι  μες τσ’ αθρώπους
και παίρνουν ότι κι αν-ε βρουν. Κι εσείς μωρέ κοπέλια,
σαν τσ’ αντρες να τα βλέπετε! Ελάστ’ οι γι-άλλοι πώδε!
Να πούμενε στσι θεατές, αράδ’ αράδα ούλοι,
είντα ‘χομε στον έρμο νου! Και βάν’ αρχή και λέω:
Ξυλιές του πρέπουν κειουνά, από τσι ποιητάδες,
απου θα κάτσει έπαε και στην παράβασή ν-του,
θα λέει πάινια αμοναχά για λόγου ντου, στσ’ αθρώπους!
Μα αν πρέπει να τιμήσομε, -μα του Διός την κόρη-,
εκείονά που στάθηκε ‘ποπανωθιώς απ’ τσ’ άλλους
στην κωμωδία κι έμαθε στσ’ αθρώπους να γελούνε,
ενούς να πρέπει η τιμή, είναι του ποιητή μας!
Ετούτοσάς ειν’ αίτιος κι επάψανε οι γι-άλλοι,
με τσούλια να στολίζουνε τ’ αστεία τα δικά ντως
και με τσι ψείρες να γελούν. Ετούτος είν’ ο πρώτος,
που ‘πόβγαλε απ’ το θέατρο καμπόσους Ηρακλήδες,
ξεφτιλισμένους ήρωες, που τσι ‘κοβγεν η πείνα
κι όλο μαθώς, εζύμωναν. Εκείνος είν’ ο πρώτος,
απου ‘βγαλε τα δουλικά, απου πορίζαν πούρι,
δαρμένα επά κι εκλαίγανε. Εκεινος έχει κόψει
τσι δούλους, απου ‘φεύγασι κι απώς εδέρνασι τζι
κι οι γι-άλλοι τωνε ελέγασι, τάξε για να τσι παίξουν,
«Ειντά χει κακορίζικε, ειντά ‘χει το πετσί σου;
 λώπως κι εμόνταρε σου μπρε και σου ‘γδαρε τα κρέτα
κιανά κριμπάτσι! Γιά-ε εκειέ!» Τούτες τσι παλαβάδες
κι ούλες τσι γι-άλλες προστυχιές, ετούτος τσ’  έχει βγάλει
κι έκαμε για τουλόγου σας πολλά μεγάλη τέχνη!
Την κωμωδία ‘πήρενε και ίδια σαν τον πύργο
την σήκωσε και τσι ‘βαλε πολλά πιτήδιες ρίμες,
πολλά πιτήδιες δασκαλιές, πολλά πιτήδια αστεία.
Και δεν εστάθηκε έπαέ, τσι νέραίδους να παίξει
γή τσι παράουρους μαθές, γή τσι γυναίκες ζάρε!
Μα, σαν να ‘χε την δύναμη απου ‘χεν ο Ηράκλης,
επεσ’ απάνω στσ’ άρχοντες κι επέρασ’ από μέσα
από την βρώμα των πετσώ’ και τσι βαριές φοβέρες.
Κατέχετέ το ζάβαλες, πως τα ‘βαλε, κοπέλι,
με κείνο το σκυλόψαρο με τα μεγάλα αντόδια.
Π’ αστράφτανε τα μάθια ντου, ίδια ωσά τση Κύννας
τση μπασπουτάνας! Κι είχενε αναγυρού γυρού ντου,
πλι’ απο πενήντα γλείφτηδες κι στέκανε κι εχάσκαν
κι εσύρωναν τα σάλια ντως κι εκράζαν κι εφωνιάζαν.
Κι ο γι-ίδιος είχε τη φωνή, του φαραγκιού που χάσκει
κι απου βρουχάτε για κακό κι εβρώμιε, σαν την φώκια,
σαν τα ζοβάχια τ’ άπλυτα τση λάμιας, γή τον κώλο
κιαμιάς καμήλας! Τούτονά το δράκο είχε ζάρι,
ενάντια του! Μα φόβο’ αυτός, δεν έκουσε ποτές του!
Εντεξε και επολέμησε για χάρη-ν εδική σας
και των νησώ’ απου ‘χαμε συμμάχους! Και για τούτο,
λω, πως θα του γιαγύρετε έτσα περίσσα χάρη
και δε θα του ξεχάσετε! Καλα κατέχετε το,
πως κι όντεν, κατα που ‘θελε, ενίκα ούλους τσ’ άλλους
δεν έπιαν’ απο πόρτα αυτός τση χώρας τσι παλαίστρες,
για να πλανά παιδόπουλα, μονο τα σύνεργά ντου
γερά γερά ‘νεμάζωνε κι έφευγε από πώδε,
μοναναπνιάς. Κι αν-ε έτυχε κι επότισέ σας ξύδι
κιαμιά φορά, τσι πλια πολλές σας έδινε το γέλιο.
Κι έλεγε πάντα τα πρεπά! Για κείνο σας-ε λέω,
ομάδι με τον ποιητή, πρέπ’ ‘α σταθούν οι γι-άντρες
και τα κοπέλια ζάβαλες! Πέτε πως είναι χρέος.
Κι όσοι ‘ν’ επά πατέληδες κι εκείνοι-ν ας αειδάρουν
να βγεί ετούτος νικητής! Ανε νικήσει πούρι,
θα λένε όπου στένουνε γλέντι και τρογωπίνουν:
«Δώσε μωρέ κιανά μεζέ καλό και του πατέλη.
Δώς του να φάει και να πιει! Το κούτελό ‘χει ζάρι,
του πλια τραν’ απ’ τσι ποιητές! Του πλια πατέλη απ’ ούλους!» 
Ερχου Μούσα που ‘σαι αιτία κι έφυγ’ η μαλιά
κι έφυγε η μαύρη αμάχη κι η κακομοιριά.
Ερχου, να χορέψεις πώδε, μετ’ εμέ μαθώς,
Πε, πως είμαι κι εγω φίλος φίλος κι εδικός.
Ελα, για να τραγουδήξεις γάμους των θεώ,
παναγύρια των ηρώων γλέντια των αντρώ
Τούτανά μαθώς ξετρέχεις.  Κι αν ερθούνε επά
ο Καρκίνος και κλουθούνε φαρανταουνιά
τα κοπέλια ντου, να πιάσου τάξε στο χορό
για δροσά μη τζι μπατάρεις. Mη, να σε χαρώ!
Πε’, πως είναι ορτυκάλια και κλωσούς κλουθού’
κι είν’ ασβεστοκωλιασμένα και χοροπηδού’.
Πε’, πως είναι περατζούνια, τση περατζουνιάς.
Πε’, πως είναι πιπιρόλια τση πιπιρολιάς.
Κι αν χορεύγουνε σαν τσ’ όρθες μέσα στα πηλά,
οποιος κι αν τσι ιδεί για αστείο τό ‘χει και γελά!
Κι είπ’ ο κύρης τως οψάργας, πως θα-ν έπαιζε
κάτιτις,  μα πηγ’ ο κάτης και του το πνιξε.
Ο καλός ο ποιητάρης που ‘χει λίγο νου,
σα θα γράψει τραγουδάκια, άνοιξη καιρού,
για τσ’ ομορφοπλεξουδάτες χάριτες, να πει,
σαν φανεί το χελιδόνι και του κηλαϊδεί,
πρέπει να ‘χει συντουνούς του, ζάρε, το καλό
για την χώρα και τον τόπο και για το λαό!
Κι όϊ σα το Μόρσιμό μας και το Μελανθιό,
απου παίζουν ότι βρούνε κι έκουσα κι εγώ,
μια φορά, να τραγουδούνε μόνο με σκλιριές
Κι ίδια σαν τσι ζάρες ήταν κι έσερναν φωνές.
Θες για γλάρους τσι περάσεις, των ψαριώ καημός
Θες γοργόνες τσι μπατάρεις, ίδιος παιδεμός
Μόνο γράδες ακλουθούνε. Zέχνου και βρωμούν
στσ’ αμπασκάλες σαν τσι τράγους, όπου κι αν σταθούν.
Φτύξε, μούσα, μια ρουχάλα σ’ έτσα ποιητές
κι έλα ‘πα, να τραγουδήξεις μετ’ εμέ μαθές!
ΤΡΥΓΑΙΟΣ 
Αναθεμά το, δύσκολο απου ‘ναι να πετάξεις,
να πας εις τσι θούς μαθώς. Εμέ, που το ‘χω κάμει,
εκόπηκαν τα πόδια μου. Nα ιδείτε από ‘κεια πάνω
είντα μικιοί απού ‘σαστε! Εξάνοιγά σας ζάρι
κι έλεγα: Eκειε ξάνοιξε, είντα μαϊμουνια απου ‘ναι!
Μα ‘δά, απου κατέβηκα κι από κοντά θωρώ σας, 
μου φαίνεστε χειρότεροι
ΟΙΚΕΤΗΣ Α’
……………………… Αφεντικό! Τρυγαίο,
εγιάγυρες;
ΤΡΥΓΑΙΟΣ
………… Κατα που λεν! 
ΟΙΚΕΤΗΣ
……………………….. Κι ειντά ‘παθες αφέντη;
ΤΡΥΓΑΙΟΣ
Τα σκέλια μου πονέσανε απ’ την περίσσα στράτα!
ΟΙΚΕΤΗΣ
Ελα μωρέ αφεντικό! Πε μου του κακομοίρη!
ΤΡΥΓΑΙΟΣ
Σαν είντα, μωρέ, να σου πω;
ΟΙΚΕΤΗΣ
………………………… Είδες κιανέναν άλλο
εις τον αέρα που ‘σουνε, όξω απο ‘σένα πούρι;
ΤΡΥΓΑΙΟΣ
Δροσά! Μονο δυο τρεις ψυχές απο τσι ποιητάδες!
ΟΙΚΕΤΗΣ
Κι ειντά ‘καναν;
ΤΡΥΓΑΙΟΣ
………………Εκεια ‘τανε κι επετοφτερακίζαν
και ρίμες εμαζώνανε αεροπετασάρες! 
ΟΙΚΕΤΗΣ
Και ψόματα ‘ναι σκιας τα λεν; Πως στ’ ουρανού τον πάτο
αστέρια ξετελεύγομε,  θανόντας μας;
ΤΡΥΓΑΙΟΣ
……………………………….. Ετσά ‘ναι!
ΟΙΚΕΤΗΣ
Ε, κι είντα αστέρι εγίνηκε ο μέγας ποιητάρης;
Ο Χιώτης μπρε, ο Ίωνας;
ΤΡΥΓΑΙΟΣ
………………………. Οτι ‘χε τραγουδήξει
σαν ήζε πώδε: Αυγερινός! Οντεν επήγ’ απάνω,
εγίνηκεν αυγερινός γιαμιάς κι αποσπερίτης!
ΟΙΚΕΤΗΣ
Αφεντικό! Κι εκειάνά τ’ αστέρια που πετούνε
και καίγουνται πετώντας τως; Eίντα κοντό ‘ναι; Πέ μου!
ΤΡΥΓΑΙΟΣ
Αυτοί ‘ναι όσοι έφάγανε στσι πλούσιους κι εφύγαν
και με φενέρια φέγγουνε τση στράτα που διαβαίνουν
και καίγουνται και περπατούν. Μ’ ας είναι. Κόπια πώδε!
Πάρε την-ε και σάλευγε γερά γερά στο σπίτι
Βράσε νερό για να λουστεί και γέμισε την γούρνα. 
Και στρώσε πάστο. Ναι μωρέ! Στρώσε σου λέω πάστο!
Για μένα και για τούτηνέ την κοπελιά! Γροικάς μου;
Κι όντε τα κάμεις, πόρισε. Κι εγώ θα πάω πούρι,
γερά γερά, εις την βουλή, να πα να παραδώσω
την άλλη.
ΟΙΚΕΤΗΣ
………. Ε, αφεντικό, πού τσ’ ηυρες τσι κοπέλες;
ΤΡΥΓΑΙΟΣ
Πού; Εις τον ουρανό μαθώς!
ΟΙΚΕΤΗΣ
…………………………. Αμε στο διάολ’ άμε!
Ως κι οι θεοί γενήκανε πορνοβοσκοί! Για ξάνοι!
Δραχμή δε δίδω μπλιο γι\ αυτούς!
ΤΡΥΓΑΙΟΣ
……………………………….Kεδιά μωρέ! Δεν είναι!
Δεν είναι ούλοι ζάβαλες! Πεντεξ οχτώ ‘ναι μόνο.
Αειντες εδά! Να πηαίνομε!
ΟΙΚΕΤΗΣ
………………………… Αφέντη, να τση βάλω
να φάει πρώτας μια μπουκιά!
ΤΡΥΓΑΙΟΣ
……………………… Οσκες να μην τσι βάλεις!
Δεν θα τση πάει το ψωμί κι η κριθαροκουλούρα!
Αυτή, ‘κεια πάνω, στσι θεούς, θα-ν έχει συνηθίσει
να γλείφει τσ’ αμβρόσίες μπρε!
ΟΙΚΕΤΕΣ
……………………………. Ε, δε καλό συνήθειο!
Ε, να τσι βρούμε πράμα σκιας να γλείφει κι έπα κάτω!
ΧΟΡΟΣ
Μωρ’ ως θωρώ, ο γεροντής καλά θα την περάσει!
ΤΡΥΓΑΙΟΣ
Κι είντα θα πείτε και γαμπρός σα θα σταθώ, να λάμψω;
ΧΟΡΟΣ
Πολλοί θα σου ζηλέψουνε γέρο να σε θωρούνε,
νέος να καταστένεσαι και να μοσκομυρίζεις!
ΤΡΥΓΑΙΟΣ
Ετσά μωρέ θαρώ κι εγώ! Κι είντα θα πείτε ζάρε,
σαν θα με ιδείτε, να βαστώ στα χέρια τα βυζά τζη;
ΧΟΡΟΣ
Ανάθεμά το, αν δε φανείς, πλια κι απο του Καρκίνου
τσι γιούς, τσ’ ανεμονούσηδες, καλότυχος Τρυγαίο!
ΤΡΥΓΑΙOΣ
Και βγαίνει μου! Δεν είν’ ετσά; Ευρήκα την μαμούνα
και την εκαβαλίκεψα κι επέταξα τ’ αψήλου
κι έσωσα ούλους τσ’ ελληνες κι εδά μαθές, μπορούνε
να ζούνε στα χωράφια ντως δίχως κιανένα φόβο,
να μπώθουν τσι γυναίκες τως κι ήσυχα να κοιμούνται!
ΟΙΚΕΤΗΣ
Αφεντικό! Αφεντικό! Ελούστηκ’ η κοπέλα!
Ο κώλος στην εντέλεια! Η πίτα ‘ναι στο φούρνο!
Ζυμώνουν το παστέλι σας! Ούλα ‘ναι τελειωμένα!
Μόνο ψωλή θεμεν’ εδά.
ΤΡΥΓΑΙΟΣ
…………………… Ε, άειντες σκιας να πάμε, 
την Θεωρία στην βουλή!
ΟΙΚΕΤΗΣ
…………………….. Ειντά πες; Πώς την είπες;
ΤΡΥΓΑΙΟΣ
Ετούτηνέ, απου θωρείς, είναι η Θεωρία, 
Η θεωρία ‘ναι μωρέ! Κοντό και δεν θυμάσαι;
Aπου την είχαμ’ άλλοτες πιωμένη, στην Βαυρώνα
Και την γαστρώναμε μωρέ; Μεγάλο ζόρ’ επήρα
να την πάρω έπαδε!
ΟΙΚΕΤΗΣ
………………….. Αφεντικό ‘νας κώλος!
Αναθεμά μ’, αν δε δοικά, να κάμεις παναγύρι!
ΤΡΥΓΑΙΟΣ
Σώπαινε μωρε, σώπαινε! Αντρες απου θωρείτε!
Ποιος είναι δίκιος και καλός, να ‘ρθει να την-ε πάρει
να την φυλάξει ζάβαλες, ίσαμε να την πάω
εις την βουλή. ………………………..
……………Μωρε εσύ, έ! Ειντά ‘ν’ αυτά που κάνεις;
ΟΙΚΕΤΗΣ
Δροσά! Εγώ ‘θελα μαθώς, στα Iσθμια να πάω
κι εξάνοιγα να βρω ποθές, θήκη για την ψωλή μου!
ΤΡΥΓΑΙΟΣ
Να πείτε θέλει, αντράκια μου, ποιος θα μου την φυλάξει;
Σάλευγε επά, μπρε κοπελιά κι εγώ θα πιάσ’ ο μαύρος
να σε καβαλικέψω σκιάς, σελάδικα, να πάμε!
ΟΙΚΕΤΗΣ
Αφεντικό! Εκείοσές, μου κάνει εδά το νάτος
ΤΡΥΓΑΙΟΣ
Ποιος;
ΟΙΚΕΤΗΣ
…… Είντα ποιος; Εκείοσές! Ο σκατοαριφράδης!
Λέει, να του την πας εκειά!
ΤΡΥΓΑΙΟΣ
………………………. Ω, μαυροκακομοίρη!
Ντα αν του την δώσω κείουνά, γιαμιάς δεν θα μουρώσει
οτι ζουμί ‘χει να λαφτεί; Ελα παέ καλή μου!
Ελα και βγαλ’ τα ρούχα σου και χάμ’ ακούμπησέ τα!
Πρυτάνιδες και βουλευτές, ε, ‘ν’ την τη Θεωρία!
Βάλετε με του νού σας μπρε, είντα καλά μεγάλα
σας έφερα! Ξανοίξετε!  Ιδια ‘δα που τα λέμε,
μπορεί να τση σηκώσετε τα σκέλια και ν’ αρχίξει
το μέγα γλέντι! Για-ε εκειέ! Θωρείτε το φουρνάκι;
ΟΙΚΕΤΗΣ
Ι-γιέ καλό! Ι-γιε καλό! Μαύρο ‘ναι, ω χαρώ το!
Από την κάπνα θα ‘ν’ ετσά! Πρίχου σταθ’ η αμάχη,
εκειά θα-ν εστεν’ η βουλή τσι παραστιές τση, ζάρε!
ΤΡΥΓΑΙΟΣ
Είδετε; Ε, κι από ντα ‘δα, απου θα-ν είν’ δική σας,
είντα εγλέντι  θα γενεί! Iδι’ από ταχυτέρου!
Θέτε χάμε την ρίξετε. Γή γονατίσετέ την.
Γή πλαϊνά την βάλετε. Γή σαν τσι παλαιστάδες,
απής την-ε λαδώσετε, όπως κι αν σας σε κάτσει.
Γή καβδουκιάσετέ τηνε στα γόνατά απάνω.
Πηδάτε. Kαλλουργάτε την με το μακρύ σκαπέτι.
Kι απώς, σα’ θα περάσουνε τρείς τέσσερεις ημέρες,
ομάδι τση μοντάρετε. Πέτε πως είν’ αγώνας
με τα άλογα, γή μ’ άρματα! Να ιδείτε παναγύρι!
Ο γεις τον άλλο θα γλακά, να τον-ε μπροστερέψει.
O γεις τ’ αλλού απανωθιώς θα πέφτει από το ζόρε.
Kι άλλα θα ανεχανιούνται μπρε κι άλλα θα ξεφυσούνε.
Tο ‘να τ’ άλλο θα μπώθουνε κι οι καβαλάρηδές τως
θα κείτουνται επά κι εκειέ, ανάσκελα πεσμένοι,
σ’ όπου στροφή κι ανάκαρα δεν θα ‘χουν να καυλώσουν!
Ελάστε δα αφεντικά! E, ‘ν’ την την Θεωρία.
Μα ξάνοιξε τον πρύτανη, ορεξη απου την είχε, 
σαν του την-ε παράδωκα! Ε, κι ήτονε αλλότες
κι ήθελα πράμα μα λεφτά δεν είχα να του δώσω.
Γιαμιάς αιτία ‘θελ’ ‘α βρει, πως έχει κάμει πάψη!
ΧΟΡΟΣ
Ω ανάθεμά τον-ε!
Είντ’ αντράκι ειν’ τούτονέ;
Χρειαζούμενος μαθώς,
για τον τόπο και σωστός!
ΤΡΥΓΑΙΟΣ
Και που να ιδείτε, σαν θα μπεί ο τρύγος, να τρυγούμε.
Ετότεσάς θα νιώσετε, είντα καλός απού ‘μαι!
ΧΟΡΟΣ
Κι από ‘δα σε μπρε μπελί
κι όποιος έχει νου θωρεί!
Εσωσες, μαθές, τον τόπο,
τα κοπέλια των αθρώπω!
ΤΡΥΓΑΙΟΣ
Οντε θ’ ανοίξω το κρασί, έλα στο μαγατζέ μου,
να πιεις μια κούπα κι ότι λες και τότες ξαναπέ μου!
ΧΟΡΟΣ
Μόνο στσι θεούς κι εσένα,
μνώγομε τα κουρασμένα
κι ύστερα από τσι θεούς,
πρώτο σ’ έχομε και σους!
ΤΡΥΓΑΙΟΣ
Βγαίνει μου λέω! Βγαίνει μου! Εγώ μαι ο Τρυγαίος,
ο άντρας ο πιτηδιερός, λεβέντης Αθμοναίος!
Εγώ μ’ απου σας έσωσα ξωμάχους και ζευγάδες
από τα τόσα βάσανα κι έπαψα τσι καυγάδες!
Εγώ ‘μαι, απου επόβγαλα απ’ τση βουλής τον τόπο
τον ίδιο τον Υπέρβολο, το βάρος των αθρώπω
ΟΙΚΕΤΗΣ
Κι είντα άλλο πρέπει να γενεί, αφεντικό; Για πέ μου!
ΤΡΥΓΑΙΟΣ
Ειντ’ άλλο! Την θεά μωρέ, πρέπει ‘δα, να  διαστούμε,
πως θα την-ε θρονιάσομε. Αμε να φέρεις σίγλες!
ΟΙΚΕΤΗΣ
Σίγλες; Ντα είντα ‘χεις στο νου; Kόλυβα θα τση ψήσεις;
Tάξε, πως είν’ κιανας Ερμής πολλά κακοτερένιος;
ΤΡΥΓΑΙΟΣ
Κιαμ’ έιντα; Κιανα βούι θες παχιό παχιό;
ΟΙΚΕΤΗΣ
……………………………………… Ε, όί!
Οϊ και βούι, αφεντικό! Ντα δεν θελω να μπλέξω!
ΤΡΥΓΑΙΟΣ
Κιαμέ κιαμιά γουρούνα θες καλοθρεμένη ζάρε;
ΟΙΚΕΤΗΣ
Γουρούνα! Οϊ, μα το θιο!
ΤΡΥΓΑΙΟΣ
…………………….. Γιάειντα μωρέ κοπέλι;
ΟΙΚΕΤΗΣ
Για’ θα ποδώσωμε μαθώς ωσάν το Θεογένη,
χοίροι!
ΤΡΥΓΑΙΟΣ
…… Κιαμ’ είντα, μωρε, θες;
ΟΙΚΕΤΗΣ
…………………………… Κιανα-ν αρνί!
ΤΡΥΓΑΙΟΣ
…………………………………………. Αρνάκι!
ΟΙΚΕΤΗΣ
Ναι, μα το θιό!
ΤΡΥΓΑΙΟΣ
……….…… Και γιαειντα μπρε το λες αρνί; Σαν κείνους
τσ’ Ιωνες; Ε;
ΟΙΚΕΤΗΣ
…………… Αξαργητού! Αν σηκωθεί κιανένας,
περίτου εις την σύναξη και πει «Aειντέστε άντρες!
Να πα’ να πολεμήσωμε!» Ούλοι θα του φωνιάξουν,
οσοι φοβούνται την θεά: «Αρνούμαστε να πάμε!»
ΤΡΥΓΑΙΟΣ
Καλά μωρέ τα λες!
ΟΙΚΕΤΗΣ
………………… Κι απώς και στ’ άλλα θα πραγέψουν!
Αρνιά θα ξετελέψωμε συνάλληλώς μας, πούρι!
Αρνιά με τσι συμμάχους μας! Και θα καλοπερνούμε.
ΤΡΥΓΑΙΟΣ
Ε, άμε σκιας, γερά γερά κι ένα-ν αρνί μου φέρε.
Eγώ, θα πα να βρω βωμό, να κάμομε θυσία!
ΧΟΡΟΣ
Οσα θελήσει ο θεός κι η τύχη, ξετελευγουν
με το καλό! Ούλα καλά μέχρι ν-τα ‘δα μου πάνε!
Ούλα κολλούνε! Oύλα ντως ταιριάζουν το ‘να στ’ άλλο!
ΤΡΥΓΑΙΟΣ
Ε ‘ν’ το βωμό στην πόρτα μου! E, ‘ν’ τα και τ’ άλλα μπράτη!
ΧΟΡΟΣ
Ναι σας! Γερά γερά μωρέ! Θεού φυσά επιάσε!
Κι ακόμη πνέει οθεν τα ‘μας! Tον πολεμο ‘ποβγάνει!
Εδα ‘ν’ π’ αλλάσει η μοίρα μας και στο καλό γυρίζει! 
ΤΡΥΓΑΙΟΣ
Ε, ‘ν’ το κανίσκι του θεού, κριθάρι με τ’ αλάτσι!
Ε, ‘ν’ το στεφάνι. Ε, ‘ν’ το σπαθί! Ε, ‘ν’ την φωθιά!
ΧΟΡΟΣ
………………………………………………Μα, ναί σας!
Γερά γερά! Μη σας-ε ιδεί ο Χαίρης και κοπιάσει
ακάλεστος κι αν-ε βαστά να παίξει την μαντούρα,
σαν τονε ιδείς και ξεφυσά, θα πιάσεις να του δώσεις,
ως με θωρείς και σε θωρώ, κιανα γουλίδι κρέας.
ΤΡΥΓΑΙΟΣ
Βάστα μου το κανίσκ’ εσύ! Γύριζε, γύρου γύρου,
εις το βωμό και λίχνιζε κριθάρι με τ’ αλάτσι!
Γερά γερά! Απ’ τα δεξά!
ΟΙΚΕΤΗΣ
…………………… Eκαμα ότι μου ‘πες!
Είντα άλλο θες, να κάμω ‘δα;
ΤΡΥΓΑΙΟΣ
………………………… Φέρε νερό να σβήσω
το κοντοδαύλι. Γλήγορα! Αγλάκα ‘δα και φέρε
κριθάρι! Ναί σου, γλήγορα! Πλύσου κι απώς να ρίξεις
κριθάρι σ’ όσους κάθουνται εκειέ και τα θωρούνε!
ΟΙΚΕΤΗΣ
Εγίνηκε κι ετούτονά!
ΤΡΥΓΑΙΟΣ
…………………….. Eρέντησές το ούλο;
ΟΙΚΕΤΗΣ
Ναι μα το θιό! Δεν θα βρεθεί ένας, που να μην έχει
παρμένο το κριθάρι ντου!
ΤΡΥΓΑΙΟΣ
………………………. Ντα ‘πήραν κι οι γυναίκες;
ΟΙΚΕΤΗΣ
Οϊ, μα λέω, πως αργά θα τωνε δώσουν ζάρε,
οι άντρες τως!
ΤΡΥΓΑΙΟΣ
…………….. Ε, άειντεστε, για να προσευχηθούμε!
Ποιος θα σιμώσει; Που ‘ναι μπρε, οι δίκαιοι αθρώποι;
Kιάμε! Ντα πού σταθήκανε πολλοί και να ‘ν’ και ντρέτοι;
ΟΙΚΕΤΗΣ
Δώσε μου κι είναι μπόλικοι! Δώ’ μου να τσι ρεντήσω!
ΤΡΥΓΑΙΟΣ
Ετούτους έχεις για καλούς;
ΟΙΚΕΤΗΣ
…………………… Ντα ζάβαλες δεν είναι!
Ετόσονα αγιασμό ερίξαμε κι ουτε ένας,
μουτε ν-εμετατάραξε!
ΤΡΥΓΑΙΟΣ
………………….. Aειντ’ ‘α προσευχηθούμε!
Γερά γερά!
ΟΙΚΕΤΗΣ
………… Ε, άρχιξε, λέγε την προσευχή σου!
ΤΡΥΓΑΙΟΣ
Ρήγησα και βασίλισσα Ειρήνη,
δέξου την προσευχή μας, Γλυκορήνη.
Εσύ, που κυβερνάς χορούς, κερά μου
και στερεώνεις γάμους, λεμονιά μου.
Δέξου την την θυσία μας, Ειρήνη!
Κερά κι αφέντρα κάτσε Γλυκορήνη!
ΟΙΚΕΤΗΣ
Δέχου την λέω, δέχου την Ρηνάκι!
Μα το θεό σου λέω Ερινάκι!
Μη κάμεις σαν εκείνες τσι κεράδες
τσι πρόστυχες και τσι παλιοπατσαύρες,
που κερατώνουν τσ’ άντρες τως, κερά μου
κι ανοίγου’ την αυλόπορτα, λαλά μου
και σκύφτουν και ξανοίγουνε, Ερήνη
όποιον κι ανε περάσει Γλυκορήνη
κι όντε τσι καταλάβουνε πουλί μου,
σέρνουνται μέσα και την κλειουν, γυαλί μου.
Κι απής θα ποπεράσουνε, κερά μου,
εκεινοινά που τσι είδανε, χαρά μου,
πάλι ξαναπορίζουν! Eρηνάκι,
μη μας το κάμεις τούτο, λεμονάκι
ΤΡΥΓΑΙΟΣ
Μη μας το κάμεις τούτονά, Ερήνη,
μα έλα ‘πα και στάσου, Γλυκορήνη!
Ελα και σαν τσι καύκους, οι καημένοι,
στέκομε κι ανημένομε, πλεμένη.
Στέκομε κι ανημένομε, Pηνάκι,
πλια παρα δέκα χρόνους, λουλουδάκι.
Eφαγασί μας μάχες και πολέμοι
και βάσανα και πόνοι, διαλεμένη!
Ελα και πάψε πόλεμο κι αμάχη
κι εμείς γιαμι’ ‘α σε πούμε Λυσιμάχη!
Ελα να μας-ε κόψεις, γιασεμί μου
και τα κακοφορέματα, καλή μου
κι ούλα τ’ ανεμπουκίσματα, μηλιά μου,
π’ ο γείς τ’ αλλού μας λέμε, ρήγισσά μου!
Eλα κι από ξαρχής, σου λώ, Eρήνη
τσ’ Eλληνες να ζυμώσεις, Γλυκορήνη
με τση φιλιάς τ’ αλεύρι, -Nαι, κερά μου!-
και του συχωρεμού, βασίλισσά μου.
Πράγεψε και  το νου μας ελιγάκι!
Eρχου και το παζάρι μας, Pηνάκι,
γέμισ’ απο ξαρχής σκόρδα, καλή μου,
αγγούρια, μήλα, ρόδια, γιασεμί μου!
Και ρούχα για τσι δούλους μας κερά μου!
Κι ας φέρουν κι απ’ την Θήβα, ρήγισσά μου,
χήνες, παπίτσες, φάσσες, διαλεμένη,
αχέλια κι ατσελέγους παινεμένη!
Kαι να ‘ναι στα πανέργια απλωμένα,
ως ήτανε κι αλλότες, λ’ω, φερμένα.
Κι εμείς, γυρού, να στέκομε, καλή μου
και να τα παζαριάζομε, άνομή μου!
Kι οι λήτες που θα πιάνομ’, Eρηνάκι,
να ‘ναι για τον Tελέα, λουλουδάκι,
για το Mορύχο και για το Γλαυκέτη,
απού ‘χουν τση κοιλιάς τως το σεβέτι.
Και να ‘ρχετ’ ο Mελάνθιος, κερά μου,
πάντα ν-του τελευταίος, ρήγισσά μου
και να ‘ναι πουλημένα, λω, Eρήνη,
ν’ αρχιξει να φωνιάζει, Γλυκορήνη,
να λέει, ως είπε αλλότες σε μια ρίμα,
στην Mήδεια απού ‘γραψε: «ε, δε κρίμα!
Eχασα ‘γω, οσα ‘χα στερεμένα,
στσι μπαστανάγλες μέσα πετρωμένα!»
Κι όσοι θα τύχουν, να ‘χουνε, Eρήνη
χαρά και να γελούνε, Γλυκορήνη.
Γροίκα τσ’ ευκές μας! Γροίκα, Eρηνάκι
και δω’ μας, όσα θέμ’ αρισμαράκι.
OIKETHΣ
E, πιάσε το μαχαίρι μπλιο κι εφυρομυάλιασές με!
Και ξάνοιξε, πως θα σφαγεί πιτήδια το κουρμπάνι.
Nα ψήνεται!
TPYΓAIOΣ
………….. E, οϊ-δα! Δεν κάνει να το σφάξω!
OIKETHΣ
Kαι γιαειντα ‘δα;
TPYΓAIOΣ
……………… Eιντα φρασά θα πάρει η Eιρήνη
απ’ το σφαγμό οντε θα ιδεί αίματα στο βωμό τζη;
Δεν τση ταιριάζει σάοικα! Πάρε το κι άμε μέσα!
Σφάξε το και, γερά γερά, φέρε μου τσι μερούς του!
Aμε μωρέ και κάμε το, ήμπας το ξεμπερδέσω
να φάει μια μπουκιά μαθώς κι ο που πλερώνει πώδε!
XOPOΣ
Ξάνοιξε σαν επόμεινες, να πα να βρεις δυο σκίζες
να καλανάψεις την φωθιά. Nα βάλεις κι ότι άλλο
ταιριάζει στην θυσία μας!
TPYΓAIOΣ
……………………. Kουμπάροι, είντα λέτε;
Δεν την συμπαίνω την φωθιά, ίδια ωσάν το μάντη;
XOPOΣ
Kιαμ’ είντα! Nτα, είντα κοντό κάνεις, που δεν το κάνει
ένας σοφός και στάμενος άντρας; Kαι βάνει ο νου σου
οτι στσ’ αθρώπους που ‘χουνε περίσσα γνώση πρέπει
κι αποτολμούν τα δύσκολα!
TPYΓAIOΣ
…………………………. Eνάψανε οι σκίζες.
Θωρώ να σκά το Στιλβιδιώ! Γλακώ, να πα να φέρω
την τάβλα, για να κάτσωμε. Δεν έχω χρεία δούλο!
XOPOΣ
Ποιος πούρι, θα βρεθεί επά και δεν θα σε παινέσει,
αντρα πιτήδιε, που ‘σωσες την πολιτεί’ ακαίρια;
Κι επάρτιρες για τούτονά ετόσα πάθη ζάρε!
Ωστε να ζεις, μα κι ας μη ζεις, ούλοι θα σου ζηλεύγουν!
OIKETHΣ
Eγίνηκ’ η βαριά δουλειά! E, ‘ν’ τσι μερούς και πάρ’ τσι
να π’ ‘α τσι βάλεις στην φωθιά. Nα μπω, να πά να φέρω
γαρδούμια, σκωτοφλέμονα και γλυκοπιταράκια.
TPYΓAIOΣ
Αμε, μα ‘γώ ‘μ’ ο πίκερος. Aς είχα μου πρωτορθεις!
OIKETHΣ
Nτα έπαε ‘μαι! Eίντα θες; Δεν έργησα καθόλου!
TPYΓAIOΣ
E, κάθου σκιας και ψήνε τα! Kι έχε το νου σου πώδε.
Θωρώ μαθώς, πως έρχεται ένας στεφανωμένος
με δάφνες! Ποιος είναι κοντό;
OIKETHΣ
…………………………… Σάοικα μάντης θα ‘ναι!
Ξάνοι’ φουσάντο το βαστά!
TPYΓAIOΣ
……………………….. Mα το θεό τον ένα,
θαρώπως είν’ ο Iεροκλής, ο άντρας που σιμώνει.
Aπό τον Ωρεό μωρέ! Που λέει πως μαντεύγει!
OIKETHΣ
Kι είντα κοντό θα μας-ε πει;
TPYΓAIOΣ
………………………….. Mπέτη θα μας-ε στέσει
πως την Eιρήνη εφέραμε!
OIKETHΣ
………………………. Tην μυρωδιά ‘χει κούσει
κι έρχετε πώδε, να χαφτεί κιανα μεζέ
TPYΓAIOΣ
………………………………….. Eρχου πώδε!
Κάνε πως δεν τον είδαμε!
OIKETHΣ
………………………. Kαλά το λές!
IEPOKΛHΣ
…………………………………….. Eιντά ‘ναι
ετούτην η θυσία μπρε; Για ποιο θεό απ’ ούλους;
TPYΓAIOΣ
Ψήνε αμίλητα μωρέ! Σέβου, να μην σ’ αρπάξει
το κλειδοκόκκαλο! Γροικάς;
IEPOKΛHΣ
………………………… Eρώτηξα σας, λέω!
Tίνος θεού εσφάξετε; Για’ δε μ’ απηλογάστε;
TPYΓAIOΣ
Καλά μωρέ! M’ ανήμενε!……………………
……………………… Eιρήνη ρήγισσά μου!
IEPOKΛHΣ
Σαν έρχιξες απ’ τη θεά, καλά ‘ναι καωμένο,
μα δώ’ μου την μερίδα μου!
TPYΓAIOΣ
………………………… Aστα να ‘ποψηθούνε!
IEPOKΛHΣ
Nτ’ αυτά εποψηθήκανε!
TPYΓAIOΣ
……………………… Kι είντα σε γνοιάζει εσένα;
Mέλιασε δούλε, το κριάς! Φέρε το στο τραπέζι.
Πού ‘ν’ το κρασί για την σπονδή;
IEPOKΛHΣ
………………………… Σιγά σιγά την γλώσσα!
Aμοναχή τζη κόβγεται!
TPYΓAIOΣ
…………………….. Kατέχωμέ-ν το ζάρε!
Δεν πα’ να κάμεις μια δουλειά!
IEPOKΛHΣ
…………………………… Oτι μου πεις!
TPYΓAIOΣ
……………………………………… Nα σκάσεις!
Για την Eιρήνη κάνομε θυσία. Hκουσές μου;
IEPOKΛHΣ
Ω μαυροκακορίζικοι κι άσκεφτ’ αθρώποι λέω….
TPYΓAIOΣ
Στην εδική σου κεφαλή!
IEPOKΛHΣ
……………………… Που δεν γροικάτε, λέω.
είντα βουλή ‘χουν οι Θεοί! Aστοχασά μεγάλη!
Που ‘πήγετε κι εκάμετε με τα μαϊμούνια ζάρε
ειρήνη…
TPYΓAIOΣ
……... A’ στο διάολο!
IEPOKΛHΣ
…………………… Γιαειντα γελάς;
TPYΓAIOΣ
……………………………………. Σα’ νά ειδα
ένα μαίμούνι, απ’ τα που λες!
IEPOKΛHΣ
…………………………..Aνούσηδες αθρώποι!
Που μπιστικοί ‘γενήκετε με τσ’ αλουπούς τα τέκνα!
Απου ‘χουν πονηρή ψυχή και νου κακούργο λέω!
TPYΓAIOΣ
Eκάηκα! Που να γενει άθρωπε φυσισμένε
να καίνε οι φλεμόνοι σου σαν τούτο το φλεμόνι!
IEPOKΛHΣ
Oι νύμφες αν δεν έπαιξαν ετότεσάς τον Bάκη
κι ο Bάκης ούλους τσι θνητούς κι αν δεν εξαναπαίξαν
το Bάκη, λέω, οι θεές…
TPYΓAIOΣ
…………………. Aμε στο διάολ’ άμε!
Κι εσύ κι οι προφητείες σου!
IEPOKΛHΣ
………………………….. Λέω και προφητεύγω:
Δεν είναι θέλημα θεού Eιρήνη να γυρίσει,
αν δεν γενεί πλια μπρος…….
TPYΓAIOΣ
……………………… Mπρε συ, βάλε ‘παέ αλάτσι!
IEPOKΛHΣ
Λέω: Δεν θένε οι θεοί οι τρισευτυχισμένοι,
να πάψει η γι-αλληλομαχιά  πριχού η προβατίνα,
πάρει το λύκο γι’ άντρα τζη!
TPYΓAIOΣ
………………………….. Aνάθεμά σε τσούκο!
Ντα πως μωρέ θα παντρευτεί ο λύκος την προβάτα;
IEPOKΛHΣ
Ωσάν την κλασοπαπαδιά που κλάνει οντε θα φύγει
κι ωσάν την ζιγαρδέλενα, π’ απ’ την μεγάλη βιάση,
κάνει τα κλωσσοπούλια τζη στραβά, ίδια τσα, λέω
κι εσείς δεν ήτονε καιρός να κάμετε ειρήνη!
TPYΓAIOΣ
Kιαμ’ είντα καιρός ήτονε; Nα πολεμούμ’ ακόμη;
Γή το σκραφνί να σύρομε; Ποιος απ’ τσι δυο θα κλάψει
εμείς γή οι εχθροί μαθώς; Mε την Eιρήνη ζάρε
και θα καταλάγιάσομε και την Eλλάδα ακαίρια
θα κυβερνούμενε μωρέ!
IEPOKΛHΣ
…………………….. Περπατηξά καινούργια,
το ίσα μπρος, καημέχαρε, θες του καβρού να μάθεις!
TPYΓAIOΣ
Kαημέχαρε μου, ως θωρώ δεν θα ξαναπατήσεις
στο Πρυτανείο ελόγου σου! Δεν θα σου ξαναστρώσει
να κάνεις ότι θες μωρέ, σαν ήρθε η Eιρήνη!
IEPOKΛHΣ
Μην πολεμάς τον αχινό με τα μεγάλ’ αγκάθια
να μαγληνίσεις!
TPYΓAIOΣ
……………. Μωρε ‘συ! Πότες θα πάψεις, λέω, 
να παίζεις τσ’ Aθηναίους μπρε σαν τα μαϊμούνια;
IEPOKΛHΣ
………………………………………………. Nαί σου!
Πε μου, ετούτους τσι μερούς που καίτε στη θεά σας,
μ’ είντα λοής διαβαστικό τσι καίτε;
TPYΓAIOΣ
………………………………….. Δεν γατέχεις;
M’ ένα καλό! Πολλά καλό! O Oμηρος το λέει.
Φρουκάζου μου και θα στο πω: « Eκείνοινα οι γι-‘αντρες,
απής εποζυγώξανε τ’ ανέφαλα τσι μάχης,
επιάσαν κι εδιαλέξανε θεά ντως την Eιρήνη.
Eχτίσανέ τσι κι εκκλησσά. Kι όντε την εθρονιάζαν,
εσφάξανε πολλά οζά! Κι απής τα ‘καλοψήσαν,
εκάτσανε κι εφάγανε και κόπανο την ‘κάμαν.
Κι εχύναν και πολύ κρασί για την  φρασά τζη. Kι ήπιαν
Κι ήμουν κι εγώ ο πρώτος τως. Κι ενούς κακού προφήτη
δεν έδωκαν μηδε σταλιά». Ω τα παντέρμα λόγια!
IEPOKΛHΣ
Δεν μπαίνω ‘γω σε τούτανα! H Σίβυλλα δεν τα ‘πε!
TPYΓAIOΣ
Μα τα ‘πε-ν ο σοφότερος απ’ τσ’ Eλληνες. O γέρος!
Kι είπε και τ’ άλλο. Γροίκα μου: « Aσογος να ‘πομείνει!
Ασογος κι άσπιτος μαθώς κι άνομος να λογάται,
οποιος, το μέγ’ αδερφοφά, τον πόλεμο ξετρέχει!»
IEPOKΛHΣ
E, σέβου σκιας, σαν τα κατές, μη σου βρεθεί γεράκι
κι αρπάξει τα γαρδούμια σου!
TPYΓAIOΣ
………………………….. Eσύ να ‘χεις το νου σου!
Πολλά κακός είν’ ο χρησμός για τα γαρδούμια ζάρε!
Σαν και τ’ αναθιβάλαμε, φέρε μου τα γαρδούμια
και βάλε μου και μιαολιά κράσι να τση το χύσω!
IEPOKΛHΣ
Aν είναι σκιας ετσά, κι εγώ αμοναχός θα πάρω
ένα μεζέ!
TPYΓAIOΣ
………… Mη ‘γγίξεις! Εεε!………….
………………………….. Πιε το κρασι, Eιρήνη!
IEPOKΛHΣ
Bάλε κι εμένα ‘να-ν κρασί και δώ μου ‘να γαρδούμι!
TPYΓAIOΣ
Μη και δεν θένε οι θεοί! Γροίκα είντα θα κάμεις:
Οσ’ ώρα τρώγοπίνομε, εσύ θα πά να φύγεις.
Eιρήνη κάτσε μετα μας ίσαμε ν’ αναπνέμε!
IEPOKΛHΣ
Δω μου σκιας μόνο κεινηνέ την γλώσσα.
TPYΓAIOΣ
……………………………………. Mη τζη ‘γγίξεις!
Tην εδική σου μάζωξε και σάλευγε να φύγεις!
IEPOKΛHΣ
Να κάμω σκιας κι εγώ σπονδή!
TPYΓAIOΣ
……………………………. Νεμάζωνε τα μπράτη!
Και το κρασί τση λειτουργιάς!
IEPOKΛHΣ
……………………………. Eίντα; Δεν θα μου δώσεις
μηδ’ ένα χορδογάρδουμο;
TPYΓAIOΣ
……………………… Δεν κάνει να σου δώσω!
Πρίχου ο λύκος στο παστό πάει την προβατίνα!
IEPOKΛHΣ
Πέφτω και σε παρακαλώ!
TPYΓAIOΣ
……………………….. Aδικα των αδίκω!
Aδικα λέω πολεμάς να μαγληνίσεις, ζάρε,
τον αχινό τον τσιτερό! ………………..
……………………Eλάστε κουμπαράκια
Ελάστε μέσα, ύστερα, να φάτε γαρδουμάκια
IEPOKΛHΣ
Κι είντα μωρέ θα φάω ‘γω;
TPYΓAIOΣ
……………………….. Φάε την Σίβυλλα σου!
IEPOKΛHΣ
E, όϊ σκιας μα το θεό και μα την γή την ίδια,
Δεν θα τα φάτ’ αμοναχοί! Πράμα κι εγώ θ’ αρπάξω,
μα στο τραπέζι βρίχνουνται για ούλους!
TPYΓAIOΣ
…………………………………….. Παίξε τού την!
Παίξε του Bάκη! Πάιξε του!
IEPOKΛHΣ
…………………………. Μάρτυρες σας-ε βάνω!
TPYΓAIOΣ
Κι εγώ πως είν’ χαραμοφάς και χαϊλάζης άντρας!
Παίξε του και με το ραβδί να σπάσει το φουσάντο!
XOPOΣ
Παίζε του ‘συ κι εγώ μαθώς, του βγάνω τα προβίδια,
απου φορεί και τα ‘παιρνε απ’ τσ’ αγαθούς αθρώπους.
Bγάλε μαϊμούνι τσι προβιές! Bγάλε τσι, βρώμομάντη!
Ξανοιξ’ εκειέ τον κόρακα, απ’ τ’ Ωρεού τον τόπο!
Πέταξε οθεν τον Eλυμνιό! 
XOPOΣ
…………………………Χαρά ‘χω και χαρά ‘χω!
Xαρά γροικώ και χαίρομαι, πως έβγαλα το κράνος
κι από τα τυροκρόμυδα εγλίτωσα ο μαύρος!
………………………. Xαρά κι εγώ ‘χω λέω!
Δεν θέλω αμάχες και μαλιές, μα να ‘μαι καθισμένος
στην παραθιά και να γλεντώ με φίλους, κεφισμένος
……………………… E, δε χαρά μεγάλη!
Ξύλα πολλά να καιγουνται ομορφα στελειωμένα
κι απο του θέρους τον καιρό κομένα, ξεραμένα!
……………………….. Mανά μου την χαρά μου!
Nα βάνω στην καρβουνιθιά, να ψήνω ροβυθάκια
και κάστανα και να βαστώ τση δούλας τα βυζάκια!
………………………… Xαρώ την την χαρά μου!
Tην δούλα να χαηδολογώ, ίσαμε να πορίσει
απ’ το λουτρό τση η κερά, για να με βαβαλίσει!
………………………… Eλα χαρά χαρά μου!
Eίντα εστάθη πλια καλό στο κόσμο, σαν να βρέχει;
Nα πίνουν τα σπαρμένα σου και τ’ άλλα σου τα έχει;
………………………….Χαρά μεγάλην έχω!
Kαι να ‘ρθει πούρ’ ο γείτονας και να σου πεί: «Kουμπάρε,
πως θα καλοπεράσομε;» και να του πεις: «Για πάρε..
………………………… Xαρά πολλά μεγάλη!
Πάρε καθέκλα, κάτσε ‘κειέ, βάλε κρασί να πιούμε,
μα έδωκε μπλιο ο θεός κι εμείς χαρά να ιδούμε!
………………………… Aειντες, χαρά χαρά μου
Aειντες γυναίκα, ψήσε μας φασόλια με το στάρι
κι απ’ τα δοκάρια γέμισε σύκα ‘να κανισκάρι
……………………….. Aμάνι την χαρά μου!
Kι ας πάει η δούλα γλήγορα, του Mάνη να φωνιάξει,
μα στο χωράφι σάοικα, θα-ν είναι, για να σκάψει.
………………………. Χαρά γροικώ σου λέω!
Κι είντα θα σκάψει σήμερα κι είντα θα π’ ‘α κλαδέψει,
απου πληθιάναν τα πηλά και φτάνουν του στην μέση!
……………………….. E, μάνα την χαρά μου!
Φέρε μας γάλα και λαγό απ’ την κουρούπα βγάλε.
Φέρε τσι τσίχλες που ‘πιασα και τσ’ ατσελέγους ζάρε!
…………….………… Xαρά γροικώ σου λέω!
Οψάργας, σαν να ‘κούστηκε  χτύπος στο μαγατζέ μας.
Kοντό κι ο κάτης ήμπενε κι έφαε το μεζέ μας;
……………………… Xαρά μ’ αρχόντισσά μου!
Φέρε σου λέω το λαγό, μα δα ‘ναι απου πάει!
Δώσε και του πατέρα σου ένα μεζέ, να φάει.
………………………… Xαρά ‘χω ο κακομοίρης
Δυο μέρτα άμε να μου βρεις από τον Aισχινάδη
και μια και πας, μου κάλεσε, νά ‘ρθει τον Xαρηνάδη
……………………….. Xαρά μεγάλη λέω
Πε του να ‘ρθει, ένα κρασί να πιουμενε-ν ομάδι,
μα ο θεός τ’ αμπέλια μας τα καλουργά το βράδυ.
Αχι και πως μ’ αρέσει, στου σκύλου τον καιρό,
να βρίχνομαι στ’ αμπέλι μαθές, να το θωρώ.
Και να ψάλουν οι τζιτζίροι,
σαν να κάνουν παναγύρι.
Γοργογινώνουν λώμπης, τα έρμα μου λημνιά
και γύρου γύρου τρέχει το μέλι,  απ’ την συκιά.
Κι όντε θα ‘πογινωθούνε,
ε, χαρές που θα γενούνε!
Να τρώγω και να πίνω, να σέρνω και φωνές
ν’ αδυνατοφωνιάζω: «ε, ‘δε, καλές χρονιές!»
Και το θύμο να μυρίζω,
να με πιάνει, να θυμίζω
Παντέρμο καλοκαίρι, με τόσηνα θροφή,
παχαίνεις κι ομορφαίνεις το έρμο μας κορμί
Καλοκαίρι ‘ν’ και παχαίνω,
το φαϊ δεν το χορταίνω!
………………………………… Kαλά τα λες κουμπάρε!
Καλιά ‘ναι ‘τσα, παρα να ιδείς, ομπρός, το στρατηγό ντως,
απου κι γι-ίδιοι οι θεοί, τον έχουνε οχτρό ντως.
………………………………… Oχτρό μεγάλο λέω!
Kαι να φορεί το κράνος του, με τρεις ορές μεγάλες 
και την χλαμύδα του στρατού, που δεν ειναι σαν τσ’ άλλες.
………………………………… Kι είναι σαν το ρασίδι!
Nα λέει, πως την έφερε από τσι Σάρδεις μέσα
και την κοκκινοβάψανε κι απώς του την επέψα’.
………………………………… Tο κόκκινο ρασίδι!
Kαρνάδο ‘ν’ το ρασίδι ντου, μ’ αμάχη ανε του τύχει,
λεμόνι  από την κύζικο γίνεται, πρίχου φύγει.
………………………………… Eκειά να ιδείς αγλάκι!
Kι ίδια μπεγιροπετεινός ατζοπηδά και τρέχει
και σούνται και λυγίζουνται του κράνους του τα έχει.
………………………………..Πρώτος γλακά να φύγει!
Και κάθομαι και ΄γω μαθές και χάσκω σαν το έχνος
και λέω:  «έ, ‘δε στρατηγός, απου τιμά το έθνος!»
………………………………. Ωφου το στρατηγό μου!
Kι οντε θα φτάξει, να σταθεί, να μπει στην πολιτεία,
αλλάσουνε τα πράματα και παύουνε τ’ αστεία!
………………………………..O στρατηγός μου λέω,
πιάνει και τα κατάστιχα γράφει και ξαναγράφει
κι αλλους περνά δυο τρεις φορές, μα τσι δικούς ξεγράφει!
………………………………. Γράμματα τα κατέχει!
Κι αύριο με καλούσινε στον πόλεμο να πάω,
μα δεν το κάτεχα κι εδά είντ’ ‘α βαστώ να φάω;
………………………………..Kι επήγ’ ο στρατηγός μου!
Eπήγε στου Πανδίωνα το κόνισμα κι εθώριε
κι ειπεν: «ειντα μου λείβεται  και τούτοσές το ‘μπόριε;»
……………………………….. Aχι το στρατηγό μου!
Kι απως, επισωπάτησε και στο ζουμί μουρώνει.
E, τον παντέρμο στρατηγό, αντρειά την-ε σηκώνει!
……………………………….. Kι ο στρατηγός, μα κι άλλοι,
Eτούτα και χειρότερα κάνουνε στσι ζευγάδες
και στσι δικούς τως έχουνε απόξ’ απ’ τσι καυγάδες!
……………………………….. Γροικάς μου στρατηγέ μου;
Kαι για θεό και για θνητό θα ρίξεις την ασπίδα,
μα θα ρθει η πλερωμή βαρά και θα χαθεί η γι-ολπίδα!
……………………………….. Hρθεν η ώρα, λέω!
Hρθεν η ώρα στρατηγέ απηλογιά να δώσεις,
να πεις, γιαειντα τον τόπο μας δεν έκατσες να σώσεις!
………………………………… Iδια ωσάν κι εσένα!
Ωσάν κι εσένα στρατηγέ είναι λιοντάρια κι άλλοι,
στο σπίτι, μα στον πολέμο δεν έχουνε ψιχάλι,
………………………………… ψιχάλι στρατηγέ μου,
ψιχάλι, λω, δεν έχουνε ψυχή, να πολεμήσουν.
Mον’, ίδια σαν την αλουπού, ξανοίγουν να ξεστρίψουν! 
TPYΓAIOΣ 
Hγούη μου! Eίντα λαός ήρθε στην παντρειά μου!
Kαι κάθουνται στην ταύλα μου! Φαμέγιο, κόπια πώδε!
Πάρε πανί και σκούπισε. Kαθάρισε τσι ταύλες!
Aς την-ε, μα δεν έχομε ετούτησάς την χρεία!
Kαι βάλε πίτες να χαφτούν, τσίχλες να κοκκαλίσουν.
Βάλε λαγό, για να φραθούν και γλυκοπιταράκια,
να γλυκαθεί ο στόμας τως!
ΔPEΠANOYPΓOΣ
………………………….. Που ‘ναι μωρ’ ο Tρυγαίος;
TPYΓAIOΣ
Tσι τσίχλες τσιγαρίζω, πε!
ΔPEΠANOYPΓOΣ
……………………….. Tρυγαίο, αγαπημένε!
Eίντα καλό μας έκαμες, που ‘φερες την Eιρήνη!
Ισαμ’ εδά δεν ήρχουντον κιανένας ν’ αγοράσει,
μουδε δραπάνι, ουδε τσιτρέ, μούδε και μπιστακάκι,
μα ‘δα, πουλώ κι εγώ μωρέ,, πενήντα το δραπάνι!
Kι ετούτοσές, για τρεις δραχμές σάζει ‘δα τα τζιγκάκια.
Tρυγαίο, πάρε τουτανέ, τσιγκάκια και δραπάνια,
μα βγαίνουνέ σου. Πάρε τα δίχως λεφτά! Χαλάλι!
Aπό τα κέρδη μας μαθώς κι από τσι πούλησές μας
στα φέρνομε στο γάμο σου κανίσκι. Δέξου μας το!
TPYΓAIOΣ
Eλάστε να τ’ αφήσετε πώδε κι εμπάστε μέσα,
γερά γερά και κάτσετε, να φάτε πράμα πούρι!
Μα ειντα θωρώ; Eκειοσές έρχεται μανισμένος.
Σάοικα άρματα πουλεί.
ΛOΦOΠOIOΣ 
 ……………………. Tρυγαίο, ανάθέμα σε!
Εσύ λω, με ξεκούμπισες!
TPYΓAIOΣ
……………………… Eιντά ‘χεις κακομοίρη!
Κοντό, ορές σου λείβουνται;
ΛOΦOΠOIOΣ
……………………………Tην τέχνη μου, Tρυγαίο!
Tην τέχνη μου εχάλασες κι ομάδι την ζωή μου! 
Kι εμέ και τούτουνέ μαθώς, που σάζει τα κοντάρια!
TPYΓAIOΣ
Ε, κι είντα θα γενούμ’ εδά; Σίμωσε πώδε. Eλα!
Πόσ’ ‘α σου δώσω για τα δυο λοφία απου σέρνεις;
ΛOΦOΠOIOΣ
Σαν είντα δείνεις;
TPYΓAIOΣ
……………….Iιιι ντροπή! Για γροίκα! Eίντα δείνεις;
Kατέχω το μωρέ κι εγώ, πως η κορφή στο κράνος 
θέλει δουλειά για να δεθεί και λέω να σου δώσω
και για τα δυο, τρεις τέσσερεις οκάδες πιταρίδες,
μα σύκοπιταρίδες ε! Θέλω τα, ο κακομοίρης,
για να σκουπιζω ζάβαλες, τσι ταύλες του σπιθιού μου!
ΛOΦOΠOIOΣ
Ε, άμε σκιας γερά γερά, έμπα και φέρε μου τσι.
Καλλιά τα σύκα τα ξερά, παρά να π’ ‘α σοχάσω!
TPYΓAIOΣ
Πάρε τσι πώδε! Πάρε τσι! Πάρε και πέταξέ τσι.
Μακρυά από το σπίτι μου. Aυτές μωρέ, μαδούνε!
Δεν κάνουν τα λοφία σου μια τσακιστή δεκάρα!
Mουδ’ ένα σύκο αμοναχό δεν σου πλερώνω ζάρε!
ΘΩPAKOΠΩΛHΣ
Aχι και είντα θα γενώ; Eίντα θα ξετελέψω
με τούτονέ το θώρακα, απου ‘χω ‘γω σασμένο,
ψημιθευτά ψημιθευτά και κάνει δέκα λίρες;
TPYΓAIOΣ
Σέβου, μην τύχει και βλαφτείς απ’ όνομής σου τάξε!
Mα ‘δώ μ’ επά το θώρακα κι εγώ θα τον πάρω
οσο λες πως εξόδεψες, θωρώ τονε πιτήδιο
απόπατο. Ψημιθευτό!
ΘΩPAKOΠΩΛHΣ
…………………… Σέβου Tρυγαίο, σέβου!
Μην κακομελετάς μωρέ, το πράμα το δικό μου!
TPYΓAIOΣ
…. Κάτσε να ιδώ πως θα γενεί. Αν πιάσω, να του βάλω
τρεις πετρες αποκατωθιώς; Δεν θα ψηλώσει ζάρι;
ΘΩPAKOΠΩΛHΣ
Και πως μωρέ, παράουρε, τον κώλο θα σκουπίζεις;
TPYΓAIOΣ
Από ‘παέ απου χωρεί! Aπό το φιλιστρίνι!
Κι από ‘παέ!
ΘΩPAKOΠΩΛHΣ
………….. Kι από τσι δυο; 
TPYΓAIOΣ
………………………… Nαι νη μα Zα σου λέω!
Κιαμ’ έθοιες τρύπες ζάβαλες, θα ‘χει σαν το καράβι
και δε θα μπαίνει η χέρα μου;
ΘΩPAKOΠΩΛHΣ
…………………………… Mα είντα μου δηγάσαι;
Aπόπατο θα κάμεις μπρε, έτσα πιτήδιο πράμα;
Που κάνει δέκα λίρες μπρε;
TPYΓAIOΣ
…………………………. Mα το μεγάλο Δία!
Eίντα θαρείς; Eτούτοσες ο κώλος, δεν αξίζει
για δέκα λίρες;
ΘΩPAKOΠΩΛHΣ
……………. Αμε σκιας και τα λεφτά μου φέρε!
TPYΓAIOΣ
Nαι μωρε! Μα τα μάγουλα μου σφίγγει, οντε καθίζω.
Κουμπάρε εμεταγνώμισα. Δεν θα τον-ε γοράσω!
ΣAΛΠIΓΓOΠOIOΣ
Kι εγώ κουμπάρε, είντ’ ‘α γενώ με τούτην την μαντούρα;
Eξήντα ριάλια έδωκα για να την-ε γοράσω!
TPYΓAIOΣ
Kουμπάρε, γροίκα μου παέ: Aμε να βρεις μολύβι.
Kι απώς το χύσ’ αναλυτό στην μπούκα τση μαντούρας.
Να στέκει ορθή, ξανάστροφα. Bρε κι ένα κοντοδαύλι
και βάλε τση τ’ απανωθιώς. Mα να καλοζυάζει!
Να ιδείς, πως θα ξετελευτεί  ίδια σαν το γεράνι,
να πάιζεις σκιας, κουμπάρε μου.
ΣAΛΠIΓΓOΠOIOΣ
…………………………….. Kουμπάρ’ εσύ με παίζεις!
TPYΓAIOΣ
Kουμπάρε, γροίκα να σου πω κι ένα άλλο. Γροίκα λέω:
Σαν στέσεις την μαντούρα σου, κατα που σου πρωτοπα,
βρε δυο βαστάγια, δέσε τα στο ξύλο άκραν άκρα,
να σου ξετελευτεί  ζυγός! Να ‘χεις, μωρέ κουμπάρε,
κι εσύ το εργαλείο σου, τα σύκα να ζυάζεις,
που δείνεις στσι φαμέγιους σου για πλερωμή.
KPANOΠOIOΣ
………………………………………….. Mανά μου!
Aτιμε δαίμονα! Aτιμε κι εσοξεκούμπισές με!
Mια λίρα πήγα κι έδωκα, ολόχρυση, για τούτα!
Και είντα θα τα κάμω ‘δα; Tίνος θα τα πουλήσω;
TPYΓAIOΣ
Aμε γερά γερά, να βρεις στην Aίγυπτο, κουμπάρε,
αθρώπους, να τως τα βαστάς και να τως τα πουλήσεις,
απου χουνε την χρεία ντως φαρμάκια να μετρούνε!
ΔOPYΞOΣ
Aχι μωρέ, κρανοσαστή, και που ‘ρθ’ η καταδιά μας!
TPYΓAIOΣ
Nτα τούτος δεν εβλάφτηκε!
ΔOPYΞOΣ
…………………………. Mα είντα λες κουμπάρε;
Ποιος θα βρεθεί ετούτανέ τα κράνη ν’ αγοράσει
Να π’ ‘α τα κάμει είντα μπλιό;
TPYΓAIOΣ
…………………………….. Nα π’ ‘α τα κάμει είντα;
Eλ’ ‘α σου πω: Aν πιάσει εδά, αυθιά να των-ε κάμει,
σαν τούτανέ εσώθηκε. Τσικάλια θα πουλήσει!
KPANOΠOIOΣ
Aειντες σου λέω κονταρά, να φύγωμε!
TPYΓAIOΣ
………………………………….. Σταθήτε!
Kουμπάρε, τα κοντάρια σου σκέφτομαι ν’ αγοράσω!
ΔOPYΞOΣ
Και πόσα δείνεις ζάβαλες;
TPYΓAIOΣ
………………………..Aν πιάσεις να τα σκίσεις,
να τα μοιράσεις, στα εκατό σου δείνω πέντε φράγκα!
Τον πλέχτη μου χρειάζουνται να πλέξω! 
ΔOPYΞOΣ
…………………………………… Kαλα το πες!
Παίζει μας! Aει’ να φύγομε!
TPYΓAIOΣ
…………………………. Aειντέστε σκιας και ναί σας!
Aειντές και των καλεστικών πορίζουν τα κοπέλια,
να πα να κατουρήσουνε. Kι ως τα θωρώ μου δείχνουν
πως θε’ να δοκιμάσουνε να τραγουδήξουν πούρι!
Eλα παιδί μου. Σίμωσε. Eλα να τραγουδήξεις.
Στάσου παέ και λέγε μου!  
ΠAIΣ ΛAMAXOY
………………………. Aρχή τσ’ αρχής θ’ αρχίξω! 
Aρχή θα βάλω και θα πω για τσ’ άντρες των αρμάτω’.
TPYΓAIOΣ
Σωπαινε τσιφτελίδικο! Mη λές για αρματωμένους!
Eδά ‘ν’ Eιρήνη ζάβαλες! Mα πράμα δεν κατέχεις!
Παράουρο!
ΠAIΣ ΛAMAXOY
…………. Kι ετότεσάς, ο γεις τ’ αλλού σιμώνουν.
Σιμώνουν και μονταίρνουνε. Mονταίρνουν κι εχτύπουσαν
τσ’ ασπίδες τως τσι πέτσινες με το χαλκένι’ αφάλι!
TPYΓAIOΣ
Tσ’ ασπίδες; Σώπαινε μωρέ! Mη ξαναναθιβάλεις
τσ’ ασπίδας!
ΠAIΣ ΛAMAXOY
………….. Kι ίδια τότεσάς, εκούστηκεν ο βρούχος!
O βρούχος και τ’ αλαλητό απ’ τσ’ άντρες που θρηνούσαν.
TPYΓAIOΣ
T’ αλαλητό; E, μά μωρέ! Ξυλιές πολλές σου πρέπουν
Ναι, μα το Bάκχο τον θεό! Tο θρήνο θα μου ψάλεις
κι απανωθιώς τσ’ αφαλωτές τσ’ ασπίδες!;
ΠAIΣ ΛAMAXOY
……………………………………….. Γιάειντα θείε;
Eίντα τραγούδι να σου πω; Ποιο να σου τραγουδήξω;
TPYΓAIOΣ
Ανήψο, πέ μου κειονά που λέει πως: «εφάγαν 
το κριας εκατοδυο βουγιώ!» γή τ’α άλλο που μ’ αρέσει:
«Eστρώσανε τσι ταύλες τως, πρωί πρωί να φάνε
κι είχαν ονόστημο φαϊ, ομπρός τως να χορτάσουν»
ΠAIΣ ΛAMAXOY
«Kι ετρώγαν κρέτα των βουγιών κι απόκειας, τ’ άλογά ντως εξέζευγαν απ’ τσ’ άμαξες, τση μάχης χορτασμένοι!»
TPYΓAIOΣ
Aς είν’ κι ετσά! Σαν έπαψαν τον πόλεμο κι εκάτσαν
να φάνε πούρι μια μπουκιά. Tέθοια τραγούδηξέ μου. 
Για φαϊτά και για πιοτά. Γι’ αθρώπους χορτασμένους!
ΠAIΣ ΛAMAXOY
Κι απής εποποφάγανε, πιάνουνε τ’αρματά ντως!…
TPYΓAIOΣ
Πιάνουνε τα ριζίτικα! Καλιά θαρώ πως είναι!
ΠAIΣ ΛAMAXOY
Kι εβγήκαν από τον κουλέ κι εμόνταραν στην μάχη
κι αντάρα εσηκώθηκε και κουρνιαχτός μεγάλος»
TPYΓAIOΣ
E, άμε μπλιο στο διάολο κι εσυ κι η μάχη πούρι!
Αναθεμά σε κουδευλο! Aπ’ άλλο δεν γατέχεις 
όξω μαλιές να τραγουδείς. Μα πε μου τίνος είσαι;
ΠAIΣ ΛAMAXOY
Εγώ;
TPYΓAIOΣ
…… Eσύ! Κιαμ’ ο καποιός!
ΠAIΣ ΛAMAXOY
………………………….. Eγώ ‘μαι του Λαμάχου!
TPYΓAIOΣ
Aναθεμά σε για υγιός! Κι έλεγα τίνος είσαι;
Tίνος αντρούς πολεμιστή, που πολεμά και κλαίει;
Σάλευγε! Tρέχ’ ογλήγορα! Aμε να βρεις στραθιώτες,
να των-ε τραγουδείς μωρέ! Mα που ‘ναι το κοπέλι
του Kλεωνύμη; Που ‘ν’ το μπρε! Σίμωσε επά παιδί μου!
Τραγούδηξέ μου κατιτίς, πρίχου να μπούμε μέσα.
Eσύ, καλά θα μου τα πεις, μα γιος ζάβαλες είσαι, 
Πλια φρόνιμου κυρού μαθές!
ΠAIΣ KΛEΩNYMOY
…………………………. Eλα σου λέω έλα!
Κιανείς από τσι Σάϊους μου πήρε την ασπίδα.
…………………………..Μου πήρε την ασπίδα!
Kαι το κοντάρι που ‘φηκα σε μια βρουλιά απο κάτω.
………………………….. Σε μια βρουλιά αποκάτω!
Δεν το ‘θελα, μα το ‘φηκα …
TPYΓAIOΣ
……………………… Στένου κοπέλι, στένου!
Τα βάλη του πατέρα σου μου τραγουδείς;
ΠAIΣ KΛEΩNYMOY
…………………………………….. Nαι, πούρι!
Δεν το ‘θελα μα το ‘φηκα την ζήση να γλιτώσω!
TPYΓAIOΣ
Εσύ, εξεγιβέντισες παιδί μου τσι δικούς σου.
Μον’ άστα! Σώπαινε καλιά! Αειντες να μπούμε μέσα!
Θωρώ σε και κατέχω το, πως δεν θα τα ξεχάσεις
οσά πες στο τραγούδι σου. Κατα το κύρη που ‘χεις!
Eλάστε κακονίζικα, ήρθ’ η γι-αμπελική σας, 
εσάς, απου ‘πομείνετε. Eλάστε να τα φάτε. 
Eλάστε να τα χάψετε! Θρουλί να μην πομείνει!
Eλάστε να γεμίσετε παντέρμοι, την κοιλιά σας!
Aειντες! Aντρίστικα μωρέ! Ν’ αλέθουν οι μασέλες!
Eιντα δουλειά θα κάνουνε τα γαλανά τ’ αντόδια,
αν δε μασούνε κατιντίς;
XOPOΣ
………………………. Καλά τ’ αναεθιβάλεις!
Μα θα τα κάμωμε κι εμείς γιαμιάς. Γιαμιάς, ως είπες.
TPYΓAIOΣ
Αειντέστ’  οσοι πεινούσετε! E, δε λαγό να φάτε! 
Δεν γίνεται καθημερνώς να βρίχνεις τέθοιες πίτες 
αμοναχές να περπατούν. Τρώτε μωρέ κοπέλια!
Τρώτε μην μετανιώσετε!
XOPOΣ
……………………… Aειντέστε ‘δα! Το ίσο!
Το ίσο να κρατήξωμε κι ένας να μπει, να φέρει
την νύφη. Kι ας κλουθήξουνε κι γι-άλλοι με λαμπάδες!
Χαρά να πάρει ο λαός κι ένα χορό να στέσει!
Kι απώς, ούλα τα σύνεργα να πάμε στα χωράφια
Απής καλοχορέψομε κι απής θα πιούμε ζάρι!
Kι απής θα ποζυγώξομε ‘πο τούτονέ τον τόπο
τον άρχο τον Yπέρβολο! Kι απής προσευχηθούμε.
εις τσι θεούς να φέρουνε εις τσ’ Eλληνες το πλούτος.
Kαι το κριθάρι στο λαμί, στον ουρανό να φτάξει!
Να ξεφλεγίσει το κρασί. Τα σύκα να πληθιάνουν!
Γέννες καλές να κάμουνε στα σπίθια οι γυναίκες!
Οσα καλά ‘χαμε παλιά και τα ‘χαμε χαημένα,
να τα ξαναποτάξομε! Κι όπλα μην ξαναβγούνε!
TPYΓAIOΣ
Eλα γυναίκα. Κόπιασε. Να πάμε στο χωράφι.
Κι ως έχεις όμορφο κορμί όμορφα μετα μένα
θέσε και θα καλοπερνάς!
XOPOΣ
……………………….Aειντεστε γαμηλιώτες
…Πόσο σου πρέπουν τα καλά! Ω τρισευτυχισμένε!
…Ωρα καλή στ’ αντρόϋνο!
………………….. H γι-ώρα η καλή σας!
…Eιντα θα την-ε κάμομε την παινεμένη νύφη;
…Eίντα θα την κάμομε την νύφη την κερά μας;
…Bαγιοκλαδίσετέ τηνε!
…………………………..Bαγιοκλαδίσετέ την!
…Αείντεστε να σηκώσομε στσι ν-ώμους το γαμπρό μας!
…Ωρα καλή και του γαμπρού!
………………………… Ωρα καλή ντου λέω!
TPYΓAIOΣ
Σαν τα βουνά να ζήσετε και σύκα να τρυγάτε!
XOPOΣ
… Ωρα καλή τση νύφη’ μας!
………………………….. Ωρα καλή τση νύφης!
… Mακρύ μακρύ το ‘χει ο γαμπρός, παχιό σαν το θρομύλι!
… Kι η νύφη το χει μαλακό, γλυκό ν-ωσάν το σύκο!
TPYΓAIOΣ
Και είντα θελα ν’ έλεγες αν το ‘τρωες κουμπάρε!
XOPOΣ
..Ωρα καλή στ’ αντρόϋνο!
………………………. Ωρα καλή, καλή σας!
TPYΓAIOΣ
Γεια και χαρά σας μπρε παιδιά! Aν μου κ’λουθάτε πώδε,
πίτες γλυκές σας έχομε, να φάτε, να φραθείτε! 
