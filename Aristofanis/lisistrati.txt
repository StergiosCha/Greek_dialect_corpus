APIΣTOΦANOYΣ
ΛΥΣΙΣΤΡΑΤΗ
ΛΥΣΙΣΤΡΑΤΗ
Ξάνοιξε εκειέ μια τσιφτελιά! Αν τζ’ είχες καλεσμένες,
να πάνε να γλεντίσουνε σε κια’να παναγύρι, 
του Πάνα, γή του Διόνυσου, γή τσ’ Αφροδίτης ζάρε,
ανάθεμά μ’, αν έβριχνες τόπ’ ‘α ξεπιτηρήσεις,
από το καταχτυπηριό και το πατείς πατώ σε!
Μα ‘δα, δεν ήρθε μια ν-των-ε! 
…………………………Mμ! H γειτόνισσά μου!
E, μά μωρ’ εγανάχτησες! Καλως την Κλεονίκη!
ΚΛΕΟΝΙΚΗ
Καλώς και καλως σ’ εύρηκα, κερά μου Λυσιστράτη!
Ειντα ‘ν’ το ζόρε σου, καλέ; Γιαειντα ‘σαι μανισμένη;
Γιαειντα σμίγεις τα φρύδια σου; Είντα καημός σε τρώει;
ΛΥΣΙΣΤΡΑΤΗ
Αγκούσα με βαστά βαρά, καημένη Kλεονίκη,
για τση γυναίκας το καημό! Eκέντησ’ η καρδιά μου
κι ας λένε, πούρ’, οι άντρες μας, πως είμαστε πανούργες…
ΚΛΕΟΝΙΚΗ
Κι είντα; Κοντό δεν είμαστε; 
ΛΥΣΙΣΤΡΑΤΗ
…………………………Κι είπα η κακομοίρα,
να μαζωχτούμε-ν επαδέ, ούλες, να βουλευτούμε.
Να πω κι εγώ την έγνοια μου, πρίχου μου βγει στην τρέλα!
Μα πού ‘ν’ τζι; Μια δεν ήρθενε! Επλάκωσέ τζ’ ο ύπνος!
ΚΛΕΟΝΙΚΗ 
Σώπα, μ’ αυτές θα-ν έρθουνε! Δύσκολα ξεπορίζουν!
Κατέχεις το! Τον άντρα τζη η μια θα βαβαλίζει
κι η γι-άλλη ντως θα πολεμά τον δούλο να σηκώσει.
Η μια θα βάνει το μικιό να κοιμηθεί κι η γι-άλλη
θα το ταϊζει, γή μαθώς, στην βρύση θα το πλύνει.
ΛΥΣΙΣΤΡΑΤΗ
Εγώ γατέχω, πως καιρός είναι να συναχτούμε!
Αλλα ‘ν’ αυτά που βιάζουνε! Αλλού ‘ναι λ’ω, το ζόρε!
ΚΛΕΟΝΙΚΗ
Ε, μά, ε, μά, το ζόρε σου! Ειντά ‘χεις Λυσιστράτη,
κι εκάλεσες την σύναξη των γυναικώ; Για πέ’ μου!
Ειντα ‘ν’ το πράμα που μου λές;
ΛΥΣΙΣΤΡΑΤΗ
……………………………….Πολλά μεγάλο ζάρε!
ΚΛΕΟΝΙΚΗ
Κι ειν’ και χοντρό;
ΛΥΣΙΣΤΡΑΤΗ
……………….. Χοντρό να ιδείς! Νη μα το Ζα, χοντό ‘ναι!
ΚΛΕΟΝΙΚΗ
Και γιάειντα σκιας, δεν έρχουνται;
ΛΥΣΙΣΤΡΑΤΗ
……………………………… Ανάθεμά σε, όμως!
Αλλο σου λέω! Αν ήτονε, ότι ‘βαλες στο νου σου,
θελ’ ‘α γλακούν να φτάξουνε. Eκειό, ν-απού σου λέω,
καιρό το ντουχιουντίζω ‘δα. Nυχτέρια και νυχτέρια!
ΚΛΕΟΝΙΚΗ
Ημπας κι απ’ το ντουχιούντισμα το ‘χεις μεσολιωσμένο;
ΛΥΣΙΣΤΡΑΤΗ
Σαν την οργιά το ‘πόδωκα! M’ απ’ την οργιά ετούτην
κρέμετ’ η μοίρα ουλωνώ! Τσ’ Eλλάδας το κισμέτι!
ΚΛΕΟΝΙΚΗ
Απ’ τσι γυναίκες κρέμεται; Ε, μάχιαλά κερά μου!
Εσώθηκες! Δεν το θωρείς, πως το ζημιό θα σπασει;
ΛΥΣΙΣΤΡΑΤΗ
Απο ν-τα μας, -γροικάς μωρή;- κρέμεται λ’ω ο τόπος!
Πάει ο Μωριάς. Εχάθηκε!
ΚΛΕΟΝΙΚΗ
………………………. Στο διάολο να πάει!
ΛΥΣΙΣΤΡΑΤΗ
Και θα βουλήσει τω’ Θηβών η γής η παινεμένη!
ΚΛΕΟΝΙΚΗ
Να μην πομείνει ένας τως! Οξω απ’ τ’ αχέλια ζάρε
τση Κωπαϊδας!
ΛΥΣΙΣΤΡΑΤΗ
…………….. Και μην πώ τα μέλουνται τσ’ Αθήνας!
Βάλε στο νου σ’ αμοναχή! Μ’ αν ανεμαζωχτούμε
κι ερθούν ομάδι μας, μωρή, κι οι γι-άλλες απ’ την Θήβα
και το Μωριά, θα σώσωμε ακαίρια την Ελλάδα!
ΚΛΕΟΝΙΚΗ
Ντα είντα φρόνιμο, καλέ, θα βγει απ’ τσι γυναίκες;
Απου ‘μαστε, για να ‘μαστε βιόλες ξεφουντωμένες,
ψήθια να παστουρώνομε τα μούτρα μας και ρούχα
να βάνομε, στου βύσσινου, γή στου ροδιού το χρώμα
και ψιλοντάγκουνους φελούς και βράκες κεντημένες!
ΛΥΣΙΣΤΡΑΤΗ
Ντα έκειδα εκρέμασα τσ’ ελπίδες μου. -Xαρώ σε!- 
Στα ρούχα και στσι ξομπλιαστές τσι βράκες και στα ψήθια!
Ιδια σε τουτανά, μωρή, κρεμετ’ η σωτηρία!
ΚΛΕΟΝΙΚΗ
E, μά! Eκειά την κρέμασες!
ΛΥΣΙΣΤΡΑΤΗ
………………………. Ετούτα θα ‘ν’ αιτία
και δεν θα ξαναπιάσουνε οι γι-άντρες το κοντάρι,
να  τρέχουν να σκοτώνουνται!
ΚΛΕΟΝΙΚΗ
………………………… Μα το θεό, κερά μου,
αν ξετελέψ’ ετσά σασμός, γιαμιάς θα πα’ να ράψω
ένα φυστάνι βυσινί!
ΛΥΣΙΣΤΡΑΤΗ
………………….. Κι ασπίδες, δεν θα θένε,
να ξαναειδούν στα μάθια ντως!
ΚΛΕΟΝΙΚΗ
………………………… Βράκα θα π’ ‘α κεντήσω!
ΛΥΣΙΣΤΡΑΤΗ
Μούδε σπαθιά θα βάλουνε στην ζώνη ντως! Γροικάς μου;
ΚΛΕΟΝΙΚΗ
Ε, μα θα σάσω να φορώ στιβάνια με κοκάρια!
ΛΥΣΙΣΤΡΑΤΗ
Κι απώς, μου λες δεν είν’ κακό, απου ξαργούν οι γι-άλλες!
ΚΛΕΟΝΙΚΗ
Ως σου γροικώ, ‘πρεπε φτερά να κάμουν, να πετάξουν!
ΛΥΣΙΣΤΡΑΤΗ
Μα είντα θες; Δεν τσι κατέ’ς; Γυναίκες ειν’ τσ’ Αθήνας!
Ούλα μπορ’ ‘α τα κάμουνε, μα με το ρεπεπό ντως!
Κιαμιά δεν ήρθε απ’ την γυαλιά, κιαμιά κι από τ’ αόρι.
Κι από την Σαλαμίνα, κιά!
ΚΛΕΟΝΙΚΗ
……………………… Σώπα καημένη, σώπα!
Σώπα μ’ αυτές θα-ν έρθουνε καβαλαρές!
ΛΥΣΙΣΤΡΑΤΗ
………………………………………. Και ντρέτες!
Eγώ μαθώς, ελόγιαζα, πως πρώτες θελ’ ‘α φτάξουν
απ’ τσι μεσάδες. Μα εδά, που ‘ν’ τσι;
ΚΛΕΟΝΙΚΗ
…………………………………… Nαί σου, καλή μου!
και πρώτ’ η Θεαγένενα θα-ν έρθει με την βάρκα
και θ’ ανασέρνει το κουπί, καβάλα στο δοιάκι!
Μα, έ ‘ν’ τσι έ, που φτάνουνε! Συν δυο, συν τρεις σιμώνουν.
Κι άλλες, πατούλιες έρχουνται. Ιδέ λαός! Μανά μου!
Πού εμονοπαντίσανε;
ΛΥΣΙΣΤΡΑΤΗ
……………………. Στην γυροποταμίδα! 
ΚΛΕΟΝΙΚΗ 
Εδά, ωσάν τον ποταμό μου φαίνεται θα σύρουν!
ΜΥΡΡΙΝΗ 
Ω και κοντό ν-εργήσαμε; Ειντά ‘χεις Λυσιστράτη;
Γιαειντα μαθώς δεν μου μιλείς;
ΛΥΣΙΣΤΡΑΤΗ
…………………………..Για ‘κείονά το γιαειντα!
Οτ’ ώρα λω, εμάθετε πως ήτονε το πράμα
πολλά βαρύ….
ΜΥΡΡΙΝΗ
………… Την βράκα μου, εγύρευγα να βάλω
κι ήτονε ολοσκότεινα. Ν-αιώνιο σκοτίδι!
Μα ήρθαμε! Πέ’, είντα θες!
ΛΥΣΙΣΤΡΑΤΗ
………………………. Κάμετε καερέτι!
Να ‘ρθουν οι Μωραϊτισσες, να ‘ρθουνε κι οι Θηβαίες!
ΜΥΡΡΙΝΗ
Καλά το λές. E ‘ν’ τζι κι αυτές! Η Λαμπιτώ εφάνη!
ΛΥΣΙΣΤΡΑΤΗ
Καλώς την Σπαρτιάτισσα, καλώς το Λαμπιτώ μας
Ειντα ‘ν’ τα κάλη τούτανά; Αχι και πως σου πάνε!
Ειντα ‘ν’ το χρώμα σου καλέ; Ειντα γερή που δείχνεις!
Ντανά μαθώς θα καταλείς!
ΛΑΜΠΙΤΩ
………………………… Ντα κάθομαι καθόλου;
ολημερνίς ατζοπηδώ. Κι οντε καλοπηδήξω,
αγγίζουσι-ν οι φτέρνες μου ίδια στον κόκκαλό μου!
ΛΥΣΙΣΤΡΑΤΗ
Κι είντα στετά βυζά ‘χεις μπρε! Ολιόρθα!
ΛΑΜΠΙΤΩ
………………………………….. Κιαμε είντας!
Σφαγάρια τα περάσετε να κρέμουνται;
ΛΥΣΙΣΤΡΑΤΗ
……………………………….. Και ποια ‘ναι
η κοπελιά, που σου ‘κλουθά;
ΛΑΜΠΙΤΩ
………………………… Από την Θήβα-ν ήρθε
αμπασαδόρος, ζάβαλες, για σένα κι ακλουθά μου!
ΛΥΣΙΣΤΡΑΤΗ
Πολλά ψαχνός, μου φαίνεται ο κάμπος των Θηβαίω’!
ΚΛΕΟΝΙΚΗ
Ντα δε θωρείς, πως έχουνε την γυροποταμίδα
βοτανισμένη;
ΛΥΣΙΣΤΡΑΤΗ
……………. Κι έ’τηνέ; Η γι-άλλη μπρέ. Η βίτσα;
ΛΑΜΠΙΤΩ
Aυτ’ ήρθενε απ’ την Kόρινθο! Aπο του Mωριά τον πόρο!
ΛΥΣΙΣΤΡΑΤΗ
Πολλά στενός ο πόρος τση κι ομπρός κι οπίσω!
ΛΑΜΠΙΤΩ
…………………………………………… Ναί σου!
Και ποιος μας ανεμάζωξε; Tέθοιο γυναικοστόλι!
ΛΥΣΙΣΤΡΑΤΗ
Εγώ, καλέ!
ΛΑΜΠΙΤΩ
………….. Ε, πέ μας σκιας: Eίντα γυρεύγεις;
ΜΥΡΡΙΝΗ
………………………………………….. Μίλιε!
Πέ μας, καλή μου, κειονά το πράμα το βαρύ σου!
ΛΥΣΙΣΤΡΑΤΗ
Ιδια δα-έ θα σας το πω. Μα πρίν το φανερώσω,
θέλ’ ‘α ρωτήξω κατιτίς…
ΜΥΡΡΙΝΗ
…………………….. Οτι κι αν θέλεις, ρώτα!
ΛΥΣΙΣΤΡΑΤΗ
Για πέτε μου κεράδες μου: Εδά, που λείπουν πώδε, 
στον πολέμο, των κοπελιώ, που ‘χετε γεννημένα,
οι πατεράδες, έχετε καημό για όνομής τως;
Κατέχω το, πως ουλονών οι άντρες λείπουν πούρι,
στην ξενηθειά. Στον πόλεμο!
ΚΛΕΟΝΙΚΗ
…………………………Ο άντρας ο δικός μου,
λείπει στην Θράκη, σήμερο θα-ν είναι πέντε μήνες.
Το στρατηγό ν-του βλέπει, λε’, μην σηκωθεί να φύγει!
ΜΥΡΡΙΝΗ 
Ντα μένα ο καλόχαρος! Εξε γεμάτους μήνες
λείπει στην Πύλο!
ΛΑΜΠΙΤΩ
………………… Κι είντα θες; Εμένα ο δικός μου
έρχεται. Και πως έρχεται; Μέχρι να μπει στο σπίτι,
γιαμιάς γλακά και χάνεται μόνο με την ασπίδα!
ΛΥΣΙΣΤΡΑΤΗ
Κι αν πεις και για τσι καύκους μας! Ελέηση! Εγκάψαν!
Απ’ τον καιρό που πρόδωσαν οι Μηλαθιώτες, λώμπης,
εχω να ιδώ, στα σκέλια μου πετσί να ντοντονίζει
και να ‘ναι μια δυο πιθαμές, να γιαίνει την καρδιά μου!
Θέτε μωρέ, να σας-ε πω ένα καλό τερτίπι,
να μονοκαταλύσομε τον πόλεμο, καλές μου;
ΜΥΡΡΙΝΗ
Μα το θεό, την βράκα μου θα βάλω αμανατι
και μ’ ότι πιάσω, θα γλακώ να πιω και να μεθύσω!
ΚΛΕΟΝΙΚΗ
Κι εγώ, θα σκίσω το κορμί, ίδια σαν την σαρδέλα
και θα σου δώσω το μισό!
ΛΑΜΠΙΤΩ
……………………….. Ντα ‘γω, να ιδώ ειρήνη
και να ‘βγω στον Ταϋγέτο, να βρω τσουνί να στέκει,
να το καβαλικέψω!
ΛΥΣΙΣΤΡΑΤΗ
………………… Σούς!
………………………. Ε, δεν το χώνω άλλο!
Μα θα το πω: Κεράδες μου, αν θέτε, ως μου λετε,
να βάλομε τ’ αντράκια μας, να κάμουνε ειρήνη,
πρέπει κι εμείς να λείπομε.
ΜΥΡΡΙΝΗ
……………………… Απ’ έιντα; Για εξήγα!
ΛΙΣΙΣΤΡΑΤΗ
Κοντό και να το κάμετε;
ΜΥΡΡΙΝΗ
………………………. Το καλοκαωμένο;
Ναι! Κι ας ποθάνομε μαθές!
ΛΥΣΙΣΤΡΑΤΗ
…………………………. Ε, λέω σκιας καλές μου
να λείπομ’ από την ψωλή! 
…………………………...Πού πάτε μπρε κεράδες;
Γιαειντα μ’ αντιγυρίσετε τσι πλάτες. Eίντα πούρι
χαμηλοκουβεδιάζετε;  Γυναίκες, είντα λέτε;
Γιαειντα αλλαξοχρωμίσετε και δάκρυα συρώνουν;
Είσαστε γή δεν είσαστε; Ειντά ‘χετε στο νου σας; 
ΜΥΡΡΙΝΗ
Δεν το μπορώ! Ο πόλεμος ας έρθει να με πάρει!
ΚΛΕΟΝΙΚΗ
Μούτε κι εγώ, μα το θεό, ο πόλεμος ας έρθει
να μας-ε πάρει ούλε’ μας!
ΛΥΣΙΣΤΡΑΤΗ
………………….. Μα γροίκα την σαρδέλα!
Εσύ μωρή δεν ήλεγες, εδά και λίγην ώρα,
πως θα σκιστείς κι απ’ το κορμί το εμισό θα δώσεις;
ΚΛΕΟΝΙΚΗ
Ελεγα, μ’ αλλα ‘γύρευγα! Βρέ’ μου φωθιά να πέσω!
Καλλιά να πέσω στην φωθιά, παρά ψωλή να χάσω!
Σαν την ψωλή δεν βρίχνεται! Hκουσες, Λυσιστράτη;
ΛΥΣΙΣΤΡΑΤΗ
Κι εσύ είντα λες;
ΓΥΝΑΙΚΑ
………………. Καλιά φωθιά!
ΛΥΣΙΣΤΡΑΤΗ
…………………………….. Φωθιά να σας-ε κάψει!
Ο λόγος σας κι ο κώλος σας! Για-ε ‘κειδέ γυναίκες!
Δίκια σκιας, τα ιβάλια μας λένε στσι τραγώδίες.
Δεν είμαστε γι’ άλλη δουλειά, οξω να μας-ε κλέφτουν
με το στανιό και να ‘χομε μια σκάφη για την πλύση!
Γυναίκα σπαρτιάτισσα, αν έρθεις μετ’ εμένα,
πάλι η δουλειά μου θα γεννεί. Μη μου μεταγνωμίσεις!
ΛΑΜΠΙΤΩ
Δύσκολο κι αμπατάριστο είναι για την γυναίκα,
δίχως ψωλή να κείτεται. Μα θέλω την ειρήνη
και δέχομαι, κουμπάρισσα!
ΛΥΣΙΣΤΡΑΤΗ
………………………. Κουμπάρισσα, καλή μου!
Εσύ εστάθης μοναχά γυναίκα στσι γυναίκες!
ΚΛΕΟΝΙΚΗ
Κι αν, ως μου λές, απόφαση το πάρω να ξεσύρω
-απου να μην τ’ αξιωθώ- απ΄την ψωλή, για πε μου:
υπάρχει ολπίδα, μα το θιο, πως θα γενεί ειρήνη;
ΛΥΣΙΣΤΡΑΤΗ
Μεγάλη, μα την Αθηνά! Αν είμαστε στο σπίτι
κι έχομε τα κορμάκια μας ζάβαλες, κουκλωμένα
με πέπλα από την Αμοργό, απου ‘ναι σαν τσι γάζες
κι είμαστ’, από τον αφαλό και κάτω, μαδημένες,
αν μας-ε ιδούν οι γι-άντρες μας, δεν θα ξεσύρ’ ο νους τως;
Δεν θα γυρέψουνε μουνί; Δεν θα κουζουλαθούνε;
Ε, α’ δε τως το δώσωμε και δε των-ε σταθούμε,
γιαμιάς θα παν, αγλακιστοί, να κάμουνε ειρήνη!
ΛΑΜΠΙΤΩ
Ως είδεν ο Μενέλαος τσ’ Ελένης τα βυζάκια,
γιαμιάς μολαίρνει το σπαθί!
ΚΛΕΟΝΙΚΗ
………………………Κι είντα θα ξετελέψει,
καημέχαρη, αν μας-ε ιδούν και δεν μας το γυρέψουν;
ΛΥΣΙΣΤΡΑΤΗ
Ε, τότεσάς, καημέχαρη, θα πιάσομ’ απατές μας,
να το καταχτυπούμε-νε σαν το χταπόδι!
ΚΛΕΟΝΙΚΗ
…………………………………………. Ναί σου!
Μη κακομελετάς! Γροικάς; Και πε μου κι ένα ν-άλλο:
Αν πιάσουνε οι γι-άντρες μας και μας-ε πετσοσέρνουν
να μας-ε πάν στην κλίνη ντως;
ΛΥΣΙΣΤΡΑΤΗ
…………………………….. Τα μάσκουλα τση πόρτας
πιάσε, ν’ αντιπατήσεις σκιας!
ΚΛΕΟΝΙΚΗ
………………………….. Κι αν μας-ε δείρουν τάξε!
ΛYΣIΣTPATH
Κάμε σκιας να του κακοβγεί! Στουσίαρέ τον, λέω!
Kλούθα του δίχως όρεξη! Πόνο πολύ του δώσε!
Σαν την γαϊδάρα αν του σταθείς, είντα θα καταλάβει;
Δεν παίρνει μηδεμιά χαρά ο άντρας, αν δεν θέλει,
λ’ω, η γυναίκα!
MYPPHNH
…………… Σάοικα! Σαν και το λές, καλή μου
και φαίνεται σου κι εύκολο κι εμείς δεχούμαστέ το!
ΛAMΠITΩ
Kι εμείς μαθώς! Κι οι άντρες μας, λώπως, θα συβαστούσι
να πάψουσι τον πόλεμο, να κάμουσι-ν ειρήνη
άδολη, βέβια και μακρά. Μα ο λαός ο ρούλιος,
των Aθηναίων, πέ’ μ’ εμέ, είντα θα ξετελέψει;
ΛYΣIΣTPATH
Mην έχεις έγνοια λέω σου! Eμείς ειμαστε πώδε
και θα τον-ε συβάσομε!
ΛAMΠITΩ
…………………….. Δεν το θωρώ, κερά μου!
Eσάς λ’ω, τα καράβια σας, στην θάλασσα κουρσεύγουν.
και φέρνουσί σας τα λέφτά.
ΛYΣIΣTPATH
…………………….. Mην έχεις έγνοια σου ‘πα!
Oύλα τα κατεργάστηκα! Ως θα προβάλει ο ήλιος,
θα βγούμε, να πατήσομε τον πύργο τση παρθένας!
Τσι γράδες εδιάταξα, να πάνε να το κάμουν.
Οσ’ ώρα κουβεδιάζομε πώδε, αυτές θα πάνε,
τάξε να θυσιάσουνε, το κάστρο να πατήσουν!
ΛAMΠITΩ
Kυριε ελέησον! Ως τα λες, ίδια ετσά-ε τα στρώνεις!
ΛYΣIΣTPATH
Kουμπάρισσα, σαν είντα λες, να αμώσομενε κιόλας,
απου να μην πατήσομε, τα που ‘χομε ‘πομένα
ΛAMΠITΩ
N’ αμώσσομε κουμπάρισσα! Λέγε τον ορκο! Αειντες!
ΛYΣIΣTPATH
Ε, μια στιγμής! H δούλα μου! Που πήγε μωρ’ η δούλα;
Mωρ’ εσυ εκοιμήθηκες! Φέρε μου μιαν ασπίδα
και βάλε την-ε, ανάσκελα, φέρε κι ενα κουρμπάνι!
KΛEONIKH
Nτα, είντα όρκο σκεύγεσαι να πάρεις Λυσισστράτη;
ΛYΣIΣTPATH
Σαν είντα όρκο; Kειονά που λεει κι ο Aισχύλος,
με την ασπίδα και τ’ αρνί! E, μά, καημένη!
KΛEONIKH
……………………………………….. Γροικα!
Mάνα μου, μάνα μ’ όμορφο, ν’ αμώσεις για ειρήνη
με την ασπίδα!
ΛYΣIΣTPATH
…………….. Kι είντα θες, για να μ’ αμώσεις ζάρε;
KΛEONIKH
Nα βρούμεν’ ένα γαλανό πουλάρι απο φοράδα!
ΛYΣIΣTPATH
Και που μωρή, θα βρούμενε το γαλανό πουλάρι;
KΛEONIKH
Kι είντα λοής θα μνώξομε;
ΛYΣIΣTPATH
………………………. E, γροίκα σκιας να μάθεις!
Aνάσκελα θα βάλομε μιαν πίσα μαύρη κούπα
κι αντίς γι’ αρνί, ένα σταμνί με μαρουβά γεμάτο
θα λαιμοκόψομ’ ύστερα κι ορκο βαρύ, καλές μου,
θα πάρομε, πως το κρασί δεν θα το συγκερνούμε
με το νερό!
ΛAMΠITΩ
………… E, μ’ αμωσά! Κι ήλεγα, πως θα μνώξω!
ΛYΣIΣTPATH
Nα πάει μια, γερά γερα, να φέρει επά την κούπα
και το σταμνί! Oγλήγορης!
KΛEONIKH
…………………………. E, δε σταμνί κεράδες!
Eιντα σταμνί ‘ναι τούτονά; Aυτό ναι μπρε κουρούπι!
Kαι να τ’ αγγίξεις, γίνεσαι απ’ την μεθιά λινάρι.
ΛYΣIΣTPATH
Θέσε το ‘τα, μωρή, στην γής και πε πως είναι κάπρος!
................................................................................
Kούπα μ’ αγαπημένη μου και σύ κερά Πειθώ μου,
δέξου το έχνος τούτονέ, που σφάζεται για σένα 
και γίνου μεγα-ν έλεος για ούλες τσι γυναίκες!
KΛEONIKH
Eτσίριξε και λαντουρά την γής το μαύρο αίμα!
ΛAMΠITΩ
Κι η μυρωδιά ντου σε μεθεί. Mα τον θεό-ν τον ένα!
MYPPHNH
Aφήστε με κεράδες μου πρώτη ν’ αμώσω πώδε!
KΛEONIKH
Kάθου μωρή! Και σα σου βγει ο κλήρος σου θα-ν έρθεις!
ΛYΣIΣTPATH
Πιάσε την κούπα Λαμπιτώ. Σιμώσετε καλές μου!
Η μια τσ’ αλλής σας ‘γγίζετε! Eγώ θα πω τον όρκο
και μια σας, το Kλεονικιώ, να τον-ε λε’ για τσ’ άλλες.
Kι απώς, θα πιούμε μιά σταλιά για την καλή την ώρα!
…………………………………………………..
Kιανείς να μην τ’ αξιωθεί, μηδ’ άντρας, μήδε καύκος….
KΛEONIKH
Kιανεις να μην τ’ αξιωθεί, μηδ άντρας, μήδε καύκος! 
ΛYΣIΣTPATH
..Mε σηκωμένη την ψωλή να μου σιμώσει…. Λέγε!
KΛEONIKH
Mε σηκωμένη την ψωλή να μου σιμώσει. Aχι!
Τα γόνατά μου εκόπηκαν! Γροικάς μου Λυσιστράτη;
ΛYΣIΣTPATH
Kι αγάστρωτη, τσι μέρες μου να τσι περνώ στο σπίτι….
KΛEONIKH
Κι αγάστρωτη, στο σπίτι μου, να τσι περνώ τσι μέρες!
ΛYΣIΣTPATH
Και να φορώ τα ψήθια μου και τα καλά μου ρούχα…
KΛEONIKH
Και να φορώ τα ψήθια μου και τα καλά μου ρούχα!
ΛYΣIΣTPATH
Να με θωρεί ετσά λογιώς ο άντρας μου, να θέλει…
KΛEONIKH
Ο άντρας μου, να με θωρεί ετσά λοής, να θέλει!
ΛYΣIΣTPATH
Eκόντας μου, δεν θα σταθώ ποτές τ’ αντρούς μου, λέω…
KΛEONIKH
Eκόντας μου, δε θα σταθώ ποτές τ’ αντρούς μου, πούρι!
ΛYΣIΣTPATH
Kι αν μου μοντάρει, ακόντας μου να με γαστρώσει τάξε…
KΛEONIKH
Kι αν μου μοντάρει, ακόντας μου να με γαστρώσει! Αχι!
ΛYΣIΣTPATH
Nα κάμω να του κακοβγεί και να κακοπεράσει….
KΛEONIKH
Nα κάμω να του κακοβγεί και να κακοπεράσει!
ΛYΣIΣTPATH
Oι τράβες μας να μην ιδούν των κλαρονιώ μου σόλες...
KΛEONIKH
Tων κλαρονιώ μου να μην ιδούν οι τράβες μας τσι σόλες!
ΛYΣIΣTPATH
Mουδε να σκύψω, να κρατώ την ταύλα των τυριώ’ μας…
KΛEONIKH
Mούδε να σκύψω, των τυριών την ταύλα να κρατήξω!
ΛYΣIΣTPATH
Aν σεβαστώ τον όρκο μου, να βρω κρασί στην κούπα…
KΛEONIKH
Aν σεβαστώ τον όρκο μου, να βρω κρασί στην κούπα!
ΛYΣIΣTPATH
Nερό να βρω αμοναχά, τον όρκο ανε πατήσω!
KΛEONIKH
Νερό να βρω αμοναχά, τον όρκο ανε πατήσω!
ΛYΣIΣTPATH
Oύλες τον όρκο επήρετε;
XOPOΣ
……………………… Nη μα το Zα σου λέμε!
ΛYΣIΣTPATH
E, φέρε σκιας να πρωτοπιώ
KΛEONIKH
………………………… Kερά μου Λυσιστράτη!
Aν θες να πιάσει ο όρκο’ μας, πιέ μόν’ οσο σου βγαίνει!
ΛAMΠITΩ
Eιντά ναι ‘τούτες οι σκριλιές;
ΛYΣIΣTPATH
………………………….. Nτα δε στο ‘χα πομένο;
Oι γράδες θα-ν επάτησαν το κάστρο τση παρθένας!
Γιάγυρ’ οπίσω, Λαμπιτώ κι ότι ‘παμε να κάμεις
κι αφεις μου τούτεσές επά, σαν τ’ αμανέτι τάξε.
…..
Aειντέστ’ οι γι-αποδέλοιπες, να πάμενε στο κάστρο,
να το κλειδαμπαρώσομε και μέσα να χωστούμε!
KΛEONIKH
Mα δεν θα κακοπάρουνε οι γι-άντρες τέθοιο πράμα;
ΛYΣIΣTPATH
Να σκάσω θέλει ζάβαλες, όπως κι ανε το πάρουν!
Δεν πα’ να φοβερίζουνε! Δεν πα’ να μας-ε κάψουν!
Οι πόρτες δεν ανοίγουνε του κάστρου, αν δε κάμουν
οσα θα των-ε πούμενε, εκόντας τως κι ακόντας!
KΛEONIKH
Kιαμ’ έιντας; Aφροδίτη μου! Aν δεν αντισταθούμε,
θα μας-ε λένε άδουλες και βρώμες και πατσαύρες!
XOPOΣ ΓEPONTΩN
-Σάλευγε Δράκο, σάλευγε! Περπάθιε κακομοίρη,
κι ας σου κοψε τσι ν-ώμους σου τ’ αργουλιδένιο ξύλο!
-Μα είδες εκειά μια δουλειά! Δεν τ’ όλπιζα ποτέ μου!
-Nτα ποιος μωρέ Στρυμόδωρε ήλπιζε να το φτάξει;
Tα θύληκά, απου ‘χαμε σαν τσ’ αελιές στο σπίτι
επιάσαν κι επατήσανε τ’ άγια των αγίω’!
Eπήραν το καστέλι μας κι εσφάλιξαν τσι πόρτες
και τσι κλειδαμπαρώσανε με τσι βαριές αμπάρες!
-Για κειονά, μπρε Φιλουργέ, σου λέω να σαλεύγεις!
Να πάμενε γερά γερά στον πύργο-ν απο κάτω,
κουτσούρια να στελιώσομε, θινούς θινούς, κι απόκειας,
ν’ ανάψομε γερή φωθιά! Kι όσες κατεργαστήκαν
ετσά δουλειά, να κάψομε, ίδια ωσάν τσ’ αρκάλους,
κατά π’ αποφασίσαμε. Kιαμιά να μην ‘πομείνει!
Και πρώτην, την Λυκώνενα, την βρωμολυσιστράτη!
-Mα την θεά την Δήμητρα, δεν θα χαφτούν εμένα!
-Kι απώς, κοντό εξέχασες, τον Kλεομένη ζάρε,
απου το πρωτοπάτησε, πως έφυγε δαρμένος!  
Eκλαιγε, οντεν έδινε τ’ άρματα απου βάστα. 
Eκλαιγε κι εγκομάχενε κι ας ήταν Σπαρτιάτης.
Eβρώμιε κι ήτονε γδυμνός κι ακούρευτος δυο χρόνια
κι επείνανε κι εδίψανε, ο μαυροκακομοίρης!
-Nτα μεις, δεν τον εκλείσαμε τον άντρακλαν εκείνο;
Kι είχαμε για κλινάρι μας τσ’ ασπίδες εις τσι πόρτες!
- Kι ετούτεσές, που παίζει, μπρε, ως και ο Eυρεπίδης
κι ούλοι, αθρώποι και θεοί, δεν τσι ‘χουνε για πράμα,
θα τσι ‘χω, να μου κάνουνε, ότι κι αν βάλει ο νούς τως; 
- Kαλιά μην ξαναξιωθώ, να ξαναϊδώ το βήλο-ν 
ετούτονέ να στέκει μπρε!……………………..
………………………- Λίγο ‘ναι μπρε ακόμη!
Σαν δέκα ζάλα. Φτάνομε! Στρίψ’ απο κειέ και ναι σου!
Ε, ‘ν’ τον τον πύργο! Eφτάξαμε! 
……………………………..- Kαι πως μωρέ θα βγάλω
έθοιο δεμάτι στην κορφή, Δίχως σωμάρι; Πέ μου! 
Eκόπηκα! Βαρά πολύ είναι τα έρμα ξύλα!
-Σαλεύγετε! Σαλεύγετε. 
……………………..- Κούνιε τον κουνενό σου!
Κούνιε μη σβήσει η φωθιά! Eφτάξαμε σου λέω!
-Aνάθεμά σε για καπνός και μ’ έκρουψες παντέρμε!
Eιντα φωθιά ‘ναι τούτηνέ; Hράκλη μου και θέ μου!
Ως έκαμα τον κουνενό ετσέ, να ιδώ αν άφτει,
κεντά η φωθιά κι εμονταρε ίδια ωσάν την σκύλα!
Σαν δεν με στράβωσε μαθές!
…………………………..- Nτα δε λες κακομοίρη,
πως απ’ την Λήμνο, ο Hφαιστος το φυσερό ντ’ εφύσα,
και σου ‘φαε τα τσινορα, ομάδι με τσι τζίμπλες!
-Aειντες κι εφτάξαμε μωρέ! Εδά ‘ναι ‘δα η γι-ώρα
Να π’ ‘α σταθούμε τση θεάς! 
…………………………- Aειντες κουμπάρε Λάχη!
Nα πα’ να την αειδάρομε! 
………………………- Ω τρισανάθεμά σε
Φού! Φού! Μα ξάνοιξε καπνό! Mα ξάνοιξε σου λεω!
-Eδωκ’ ο θιός κι εφέραμε αζωντανη  την σπίθα!
-Αειντεστε, να σωριάσομε τα ξύλα μας κι απόκειας
να βρούμε κληματοβεργες κι αχινοπόδια πούρι
κι απήτης τα κεντήσομε, ίδια για τα κριγιάρια
απάνω στσι καστρόπορτες να πέσομε. Aειντέστε!
-Aν δεν βγαλουν τσ’ αμπάρες τως και τα κοντομεριά ντως,
ε, τότεσάς, πύρι πυριού θα δώσωμε τσι πόρτες
και θα τσι κρούψωμε κι αυτές με το καπνό τον μέγα!
-Tα ξύλα ξεφορτώσετε! 
……………………..- Aνάθεμά την, κάπνα!
-Που ‘ναι μαθώς οι στρατηγοί, που πέψαμε στην Σάμο,
να ‘ρθούνε να μ’ αειδάρουνε, μπάρεμ’ να ξεφορτώσω;
-E, κουνενέ μου, κούνιε εδά! Hρθεν η γι-ώρα πούρι
ν’ ανεντρανίσεις την φωθιά, ν’ ανάψεις τα δαυλάρια!
-Kι εσύ κερά και δέσποινα, Nίκη, δεξά μας στάσου!
-Να πάψωμε των γυναικών ετούτων το φουσάντο
κι απανωθιώς να στέσομε τση νίκης το σημάδι!
XOPOΣ ΓYNAIKΩN
-Καπνιά γροικώ! Καπνό θωρώ να βγαίνει στον αέρα!
Ποθές επήρενε φωθιά μας! Γλακάτε κακομοίρες!
-Nικοδικιά! Aγλάκα κι επιάσαμε φωθιά
και θα καεί η Kαλύκη! E, μάνα μ’ αδικιά!
Aγλάκα, μη κεντήσει  κι άψει το Kριτυλιώ
και ποιος θα την-ε σβήσει με τούτον τον καιρό!
Aνεμική μεγάλη συμπαίνει την φωθιά,
που βάλαν οι γερόντοι ίδια στην εμπασά!
-Eγνοια ‘χω κακομοίρα, μην έργησα να ‘ρθω
κι άδικα των αδίκω παλέγω να σωθώ!
Eπήγα νύχτα νύχτα, στην βρύση, στο νερό
κι ότι σταμνί ‘ταν πώδε, το γέμισα θαρώ!
Eκειά να ιδείς τραβάγια και καταχτυπηριό,
η μια-ν απά τσ’ αλλής μας, σαν να ‘χαμε χορό.
Η μια ‘μπωθε την άλλη, κερά με την κερά
κι η δούλα με την δούλα, να πέσουν στα νερά.
Κι εγλάκουν η παντέρμη, να κάμω τσι δουλειές,
να μην καούνε πώδε ετόσες κοπελιές.
Hκουσα πως επιάσανε καμπόσα γεροντάκια, 
λουβώγεροι κι εμάζωξαν φούκλιδα και κουτσούρια,
πλια απο δεκα φορτώματα και τα στοιβάξαν λέει,
ταξε πως ‘θελ’ ‘α βράσουνε νερό, για να λουστούνε.
Κι αδυνατοφωνιάζανε κι εμουγκαλιούνταν, πούρι
κι εθέλανε να βάλουνε φωθιά να μας-ε κάψουν,
πως είμαστε πανάτιμες και βρώμες οι γυναίκες!
Kάμε μας, θεά μεγάλη,
κάμε μας ένα χαλάλι:
Δώσε μας, να μην καούμε,
κάρβουνα να μην γενούμε!
Κάμε έλεος, κερά μας,
να γενούν τα ποθητά μας!
Κάμ’, ο πόλεμος να πάψει
κι από ‘πά πωδε να γκάψει!
Η Eλλάδα να γλιτώσει,
πόλεμος να μην τση δώσει.
Πόλεμος και κουζουλάδα,
μην ξανάρθουν στην Eλλάδα!
Kάμε θεά τση χώρας κι εμένα την ευκή.
Εσύ, απου ‘χεις πώδε σπίτι κι απαντοχή
Χρυσαφοστολισμένη και του νερού κερά,
ερχου και βόηθησέ μας στο ζόρε μας εδά!
Γερόντοι πολεμούνε στο κάστρο σου, μαθές,
να μας-ε κάψουν κι έ, ‘ν’ τζι, ε, ‘ν’ τζι καρβουνιθιές!
Aν θες βοηθησέ μας και μια σταλιά νερό
κουβάλησε κερά μου! Aειντες να σε χαρώ!
XOPOΣ ΓYNAIKΩN (που έρχονται)
Aς τηνε μπλιο! 
……………..Eιντά ‘ναι μπρε; Eιντά μωρέ, ‘ναι τούτο;
Aναθεμά σας άτιμοι και πονηροί γερόντοι!
Πού ‘ναι μωρέ οι τρόποι σας; Πού ‘ν’ η καλοσυνιά σας;
Την εκκλησά θα κάψετε; Aτιμοι και κακούργοι!
XOPOΣ ΓEPONTΩN
Ω! Κι εσοστράβωσ’ η δουλειά! Δεν το ‘χαμε λογιάσει!
Ειντα ‘ναι τούτος ο λαός των γυναικώ που φτάνει;
XOPOΣ ΓYNAIKΩN
Aντράκια, είντα πάθετε; Πολλές φαινούμαστέ σας; 
Και λίγες είμαστε έπαε, μούδ’ εκατό στσι χίλιες!
XOPOΣ ΓEPONTΩN
Φαιδρία, να τσ’ αφήσομε μπρε να περιγελούνε,
γή να τωνε μοντάρομε με πέτρες και με ξύλα;
XOPOΣ ΓYNAIKΩN
Kάθου, ν’ αφήσω το σταμνί κι απώς μοντάρετέ μας!
Να ‘χω την χέρα μ’ αδειανή, μη με βαραίνει ζάρε!
XOPOΣ ΓEPONTΩN
Eτούτη η χέρα που θωρείς, αν πέσει στην μασέλα, 
θα σου τσι κόψει τσι σκριλιές! Τ’ αντόδια θα σου σπάσει!
XOPOΣ ΓYNAIKΩN
Eλα να μου τσι κόψεις μπρε! Θαρείς πως θα κουνήσω;
Μα βλέπε τα ζβαχάκια σου απ’ την λυσάρα σκύλα!
XOPOΣ ΓEPONTΩN
Σκάσε, μη σου μετρήσω λω, με τσι ξυλιές τα χρόνια!
XOPOΣ ΓYNAIKΩN
‘γγίξε τση σκιας, αν-ε μπορείς μόνο με το δαχτύλι!
XOPOΣ ΓEPONTΩN
Oντεν σου κοπανίσω ‘γω ούλους σου τσι σφοντύλους,
ετότεσάς, θελ’ ‘α μου πεις, ειντ’ ‘α μπορείς να κάμεις!
XOPOΣ ΓYNAIKΩN
Σέβου! Μην πιάσω να λαφτώ τα σκωτοφλέμονά σου!
Σέβου! Μην πιάσω τ’ άντερα να σ’ τα πετσοτανίσω !
XOPOΣ ΓEPONTΩN
Eίντα μεγάλος ποιητής απου ‘ν’ ο Eυρεπίδης!
Aπου ‘πε πως των γυναικών το γένος άτιμο ‘ναι!
XOPOΣ ΓYNAIKΩN
Pοδίππη! Φέρε το νερό, Eνα σταμνί γεμάτο!
XOPOΣ  ΓEPONTΩN
Πού πας μωρή, που σ’ έχουνε ως κι οι θεοί οχτρό ντως
Πού πας, με τόσονά νερό;
XOPOΣ ΓYNAIKΩN
…………………….. Nτα ‘σύ, που σε γυρεύγει
ο τάφος σου, λουβόγερε, με τη φωθιά που πάεις;
Σέβου, μην άψεις, να καείς αμοναχός σου, λέω!
XOPOΣ ΓEPONTΩN
Εγώ θα βάλω εκειέ φωθιά, ν’ ανάψουν τα κουτσούρια.
Aθο θα κάμω τσι γριές!
XOPOΣ ΓYNAIKΩN
……………………. Kι εγώ θα σ’ την-ε σβήσω!
Με το νερό ετούτονέ!
XOPOΣ ΓEPONTΩN
…………………….. Eσύ θα μου την σβήσεις;
XOPOΣ ΓYNAIKΩN
Eδά θα ιδείς!
XOPOΣ ΓEPONTΩN
………….. Mα κάμε το! Kι αν δε σε πρωτοκάψω,
με το δαυλάρι τούτονέ!
XOPOΣ ΓYNAIKΩN
……………………… Aν-ε βαστάς τον άθο,
βάνω νερό, να κάμομε την αλουσά αντάμι!
XOPOΣ ΓEPONTΩN
Eμένα, μωρη τάρταλο, στην αλουσά θα πλύνεις;
XOPOΣ ΓYNAIKΩN
Σαν να σε στόλιζα γαμπρό!
XOPOΣ ΓEPONTΩN
………………………. Γροικάς εκειέ ‘να τρόπο!
XOPOΣ ΓYNAIKΩN
Γιαειντα; Δεν είμ’ ελεύτερη να λέω ότι θέλω;
XOPOΣ ΓEPONTΩN
Μα θα σε κάμω, ως με θωρείς, την φάουσα να βγάλεις!
XOPOΣ ΓYNAIKΩN
Δεν θα σε βάλω αμπελικό στην μπουκα την δικιά μου!
XOPOΣ ΓEPONTΩN
Κάψε τως, λέω, τα μαλιά!
XOPOΣ ΓYNAIKΩN
………………………. Γέρο μου ποταμέ μου!
XOPOΣ ΓEPONTΩN
Ωφου κι εσοκρουστάλιασα!
XOPOΣ ΓYNAIKΩN
…………………….. Κρυγιό ‘ταν το παντέρμο;
XOPOΣ ΓEPONTΩN
Κρούσταλο! Γιαειντα το ‘καμες; Στένου μωρή σου λέω!
XOPOΣ ΓYNAIKΩN
Ποτίζω σε μπας και σε ιδώ αροδαμούς να βγάλεις!
XOPOΣ ΓEPONTΩN
Kρυγιώνω! Τρέμω! Eπόνθιασα!
XOPOΣ ΓYNAIKΩN
………………………………Ε, άμε κακομοίρη,
εις την φωθιά που κουβαλείς, να ζεσταθείς καμπόσο!
ΠPOBOYΛOΣ
Θωρείτε εδά ‘ντα πάθαμε! Απου ‘χαμεν αφήσει
αμολητά τα θηλυκά, στην καλοπέρασή ντως!
Την μιαν ‘τον ο Σαβάζιος, την άλλη ο Διόνυ’ς
και κάθ’ Aπρίλη, εβγαίνανε στα δώματα κι εκλαίγαν
τον Aδωνη! Θωρείτε εδά! Ιδια-ν από την Πνύκα
τσι ‘γροίκουν κι εφωνιάζανε. Εβγήκεν να μιλήσει
εκείνος ο παράουρος, ο Δημοστράτης πούρι,
-απου να μην επρόκανε- κι είχε να πει ο έρμος,
πως πρέπει να στρατέψομε οθεν την Σικελία.
Kι οντεν εμίλι’, εβγήκενε στο δώμα η κερά-ν του
κι εχόρευγε κι εφώνιαζε τ’ Aδωνη μοιρολόγια:
“Hγούη τζη τον Aδωνη!” Kι αυτός εμίλιε, λέω,
κι ήλεγε τσι Zακυνθινούς να πάρομε με κλήρο
εις το στρατό κι αυτή μαθώς, στο δώμα μεθυσμένη
έπεφτε κι εσηκώνουντον “Ωφου τον Aδωνή τζη!
Kλαίτε γυναίκες, κλαίτε τον!” Θωρείς τσι πως ‘ποδίδουν;
Ο άντρας τση, απου ‘χουνε ως κι οι θεοί οχτρό ντως,
εβιάζουντον για πόλεμο κι έβγανε την χολή ντου
κι εκείνη, δώς του σύθρηνο! Πού θα ξετελειώσει
ετούτην η κακομοιριά;
XOPOΣ ΓEPONTΩN
……………………. Kι είντα θα πεις παντέρμε
σαν ‘κούσεις την αποκοθιά που κάμανε ν-ετούτες;
Εβλαστημούσανέσι μας κι απόκειας, με τσι στάμνες,
ελαντουρίσανέσι μας κι εδά οι τσιφτελίδες,
σαν να κατουρηθήκαμε, πρέπει τα σώβρακά μας
να βγάλομε ν’ απλώσομε, μπας και στεγνώξουν πούρι!
ΠPOBOYΛOΣ
Mα τον αφέντη Ποσειδώ, καλά ‘ναι παθομένα!
Oϊ, λεω, δεν ‘φήνομε μια απ’ τσ’ όγουρσουζές τως
να μην απανοβγούμενε:  Eιντα να ξετελέψει,
οξω-ν απανογουρσουζά; “Θες πούρι, κοπελιά μου,
παχιά ψαθιά να περπατείς; Παχιά θα π’ ‘α σου πάρω!”
Κι αν πάμε-νε στου χρυσικού, δεν πάμε για δικού μας,
μονο του λέμε: “Mάστορα, σάζεις και κολαϊνες;
Εχόρευγε οψές αργά στο σπίτι η κερά μου
και, για-ε εκειέ, πως έσπασε το έρμο τζ’ αλυσίδι!
Eγώ, θα φύγω ίδια ‘δα, να βγω στην Σαλαμίνα,
-δουλειά ‘χω ζάβαλες, πολλή- μα ‘συ, να πας στο σπίτι
κι ας λείπω. Tέχνη λ’ω κατές! Bάλε πιτήδια πούρι,
στην τρύπα τση το κούμπωμα!” Nτα δεν ητον ο γι-άλλος
κι επήγε λέει κι ηύρηκε ένα μικιό τζαγκάρη,
-μικιό μικιό, μα ψωλαρά- και λεει του: “Tζαγκάρη,
το δαχτυλάκι το μικιό, τση καλοπαντρεμένης,
το δαχτυλάκι το μικιό, εις το ζερβί τζη πόδα,
έπιασε το λουρί, μωρέ κι εκαλικότριψε το.
Aμ’ αθο’ την μεσημεριά, βάστα το καλαπόδι
και βάλε το, να ανοίξει λ’ω να μην την ξανατρίψει!”
Eτουτανά γυρεύγαμε; Kαλά επάθαμέ ντα!
Και ξάνοι’ εδά: Eκόπιασα, ο Πρόβουλος τση χώρας,
απου ‘χω βρει, να πάρομε ξύλα για τα καράβια
και θέλω κάμποσα λεφτά κι ηύρα κλειστές τσι πόρτες!
Kαι τσι βαστούν τα θηλυκά! Kι απώς μου λες…! Mα στάσου!
Δεν θα χαλάσει κι η δουλειά! Φέρτε μωρέ μποντέλα!
Eγώ, ντρετώνω τα στραβά! Πού χάσκεις κακομοίρη;
E, πού ξανοίγεις ‘λόγου σου; Που ‘χεις εσύ το νου σου;
Kοντό σε κανα καπηλειό; Γιαιεντα μωρέ γερόντοι;
Γιαειντα δεν μποντελέρνετε, να ρίξομε τσι πόρτες!
Αειντες κι εγώ, ομπρός ομπρός!
ΛYΣIΣTPATH
………………………….. Aφήτε τα μποντέλα!
Aμοναχή μ’ επόρισα! Είντα μωρέ φοβάστε
και τα στελιάρια επιάσετε; Δεν θέλει επά στελιάρια,
μούτε ξυλάρες! Mόνο νου!
ΠPOBOYΛOΣ
……………………….. E, όϊ-δα, πατσάβρα!
Πού ‘ν’ ο τοξότης; Πού ‘ν’ τον-ε; Nα πα’ να την-ε πιάσεις
και να την δέσεις! Ηκουσες; Iδια απο τσ’ αγκώνους!
ΛYΣIΣTPATH
Μα την Aρτέμη, στέσε τον, μην τύχει και μου ‘γγίξει,
για δεν τον-ε θωρώ καλά το χωροφύλακά σου!
ΠPOBOYΛOΣ
Ειντά ‘ν’; O φόβος σ’ έκοψε; Πιάσε την απ’ την μέση!
Αγάνταρέ τονε κι εσύ!  Πιάσετε την-ε λέω!
ΓYNAIKA A’
Μα την δροσούλα τση θεάς, αν κάμεις πως τσ’ αγγίζεις,
θα σε πατήσω στην κοιλιά, να σε ξετσιλακώσω!
ΠPOBOYΛOΣ
Mωρε ‘συ χέστη! Μωρε ‘συ! Eχέστηκες αλήθεια;
Nα ‘ρθει ένας άλλος. Δέσε την! Που θα μιλήσει κιόλας!
ΓYNAIKA B’
Nη μα την λάμψη τση θεάς, την άκρα του χεριού τζη
να πιάσεις, θα γλακάς γιαμιάς να σε γιατροπορέψουν!
ΠPOBOYΛOΣ
Eιντά ‘ναι μωρ’ ετούτεσές; Tοξότη, πιάσε μου τσι!
Mωρε, θα σας-ε κάμω ‘γω, να μην πορίσετε άλλο!
ΓYNAIKA Γ’
Μα την θεά, που κυβερνά του κόσμου τσι ντανάδες
αν μου σιμώσεις, μια μια μια τσι τρίχες θα σου βγάλω!
ΠPOBOYΛOΣ
Ανάθεμά το για δουλειά! Εκώλωσ’ ο τοξότης!
Ε, δεν θα αποκωλώσομε απ’ τσι γυναίκες πούρι!
Aειντες μωρέ! Oύλοι μαθώς! Σκύθες, μονομερίστε!
ΛYΣIΣTPATH
Στένου μωρέ! Kατέχεις το, πως είν’ ακόμη μέσα,
τεσσερεις λόχοι γυναικώ και θένε να πορίσουν;
Κι έχουνε κι άρματα βαριά!
ΠPOBOYΛOΣ
………………………… Δε πα’ να ξεις προβίδια!
Σκύθες, για στραμπουλήξετε τα χέρια ντως, να μάθουν!
ΛYΣIΣTPATH
Eλάστε σκιας ορτάκισσες! Πορίσσετε απ’ το κάστρο!
E, φακομπιζοφασουλοροβυθοκουκολόγες!
E, σκορδοπρασοκρόμυδοασκορδουλακοπιάστες!
Δεν σέρνετε, δεν παίζετε, δεν ‘ράσετε εις τσ’ άντρες;
Δεν θα τσι παίξετε μωρέ, ως παίζουν τα κοπέλια;
Δεν θα τσι κάμετε μαθώς, να ντρέπουνται πως ζούνε;
………………………………………………….
Σταθήτε μπλιο! Σταθήτε μπρε! Eκώλωσαν οι γι-άντρες!
Eπαψε η μάχη! Mη μωρέ! Aστε τσ’ αποθαμένους!
ΠPOBOYΛOΣ
Aλλοίμονός μου! Eχάθηκαν τόσοι σαϊτολόγοι!
ΛYΣIΣTPATH
Σιγά να μην επόμεναν! Eίντα ‘χες εις το νου σου;
Πως δούλες ‘θελα ν’ ήτονε ομπρός σου, να τσι χάψεις!
Γή, πως δεν έβραζ’ η χολή των γυναικώ, εθάρριες; 
ΠPOBOYΛOΣ
Mα το θεό, ‘χουν και χολή, ως έχουνε και σκώτι!
Κι αν τωνε τύχει καπηλιό, ετότεσάς πληθιαίνει!
XOPOΣ ΓEPONTΩN
Θαρώπως, αρχο Πρόβουλε, λόγια πετάς τ’ ανέμου!
Oντε μιλείς με τούτεσές! Θεριά ‘χουνε ‘ποδώσει!
Δεν είδες, πως μας έκαμαν τσιλί-χριντί , τσι μαύρους!
Ωφου και πως τα ρούχα μας ζάβαλες, θα στεγνώξουν!
XOPOΣ ΓYNAIKΩN
Κάτεχε, άρχο Πρόβουλε, απο ντα ‘δα και πέρα,
να μην  ξανασηκώσεις λ’ω, την χέρα στσι γυναίκες!
Αν-ε το κάμεις, σε θωρώ τσιλί-χριντί  κι εσένα!
Eμείς θα κάτσωμε ‘πα-ε, ίδια σαν τσι παρθένες.
Δεν θα μεταταράξομε, μούδε μετακουνούμε
ένα χαλίκι. Μα αν-ε πείς πως θα ξανασιμώσεις,
ωσάν τσι σφήγκες στην σφηκιά, θα μας-ε ξεσμυγίσεις.
XOPOΣ ΓEPONTΩN
Ξάνοιξε θέ μου μια μπλεξά! Ξάνοι’ την γράντισή μας!
Tην καταδιά, που φτάξαμε! Tην κακοπόδωσή μας!
Ξάνοιξε, πως μας έχουνε, οι ξεγιβεντισμένες,
που στο καστέλι εβγήκανε και μέσα ‘ναι κλεισμένες.
Ελάστ’ εδά ορτάκιδες, μαθώς, να βουλευτούμε
κι ετούτη την αποκοθιά πως έκαμαν, να ιδούμε.
Πού βρήκανε την δύναμη κι επάτησαν το βράχο
του Kραναού και τση θεάς, που την ευκή τζη να ‘χω!
Pώτηξε, ξαναρώτηξε, μη συβαστείς και ρώτα!
Ξάνοιξε λέω, μη πιαστείς κορόϊδο σαν και πρώτα!
Aν παραιτήσεις την δουλειά και δεν την-ε ξετρέχεις,
κουδούνια θα σου βάλουνε, να σου χτυπούν να τρέχεις!
ΠPOBOYΛOΣ
E, θέλω πρώτα σκιας κι εγώ, να μάθω: Γιαειντα πούρι;
Γιαιεντα μωρ’ αμπαρώσετε του καστελιού τσι πόρτες;
Ειντα, κοντό, λογιάζετε!
ΛYΣIΣTPATH
…………………………… Tση χώρας το χρυσάφι,
ήρθαμε να φυλάξομε. Eτούτονά ‘ν’ αιτία
και κάνετε τον πόλεμο!
ΠPOBOYΛOΣ
………………… Eιντά ‘ναι τα δηγάσαι;
Για το χρυσάφι κάνομε τον πόλεμο;
ΛYΣIΣTPATH
………………………………… Kιαμ’ είντας!
T’ άλλα ‘ποκάμανε μαθώς! Kι έρχετ’ ο ένας κι άλλος,
περίτου ‘κειός ο Πείσανδρος, κι ότι κι αν βρει το κλέφτει! 
Kοντό και δε γατέχετε, πως όποιος στην εξά ‘ναι, 
έχει χαρά, οντε θωρεί αναμπουμπούλα ζάρε;
Μα δεν παν’ να χορεύγουνε, επόκαμαν τα ριάλια!
Δεν θα τα ξαναπιάσουνε στα χέρια ντως! Γροικάς μου;
ΠPOBOYΛOΣ
Kι είντα μωρ’ ‘α γενεί εδά;
ΛYΣIΣTPATH
………………………… Eξαναρώτηξές με!
Eμείς θα το φυλάξομε!
ΠPOBOYΛOΣ
……………………. Eσείς θα το κρατείτε
ετόσο πλούτος;
ΛYΣIΣTPATH
…………….. Kι ύστερα; Πού ‘ν’ το κακό, καημένε;
Eμείς δεν το στερεύγομε στα ίδια μας τα σπίθια;
ΠPOBOYΛOΣ
Aλλο ‘ναι τούτονά μωρή!
ΛYΣIΣTPATH
……………………… Γιαειντα μωρέ, ειν’ άλλο;
ΠPOBOYΛOΣ
Eτούτονά ‘ναι του λαού! Να πολεμά, σου λέω!
ΛYΣIΣTPATH
Nτα ειντα ‘ναι μωρ’ ο πόλεμος; Kοντό ψωμί; Xαημένε! 
ΠPOBOYΛOΣ
Kαι πως θα σώσωμε μωρή, την έρμη μας πατρίδα!
ΛYΣIΣTPATH
Eμείς θα την-ε σώσωμε!
ΠPOBOYΛOΣ
………………………. Eσείς;
ΛYΣIΣTPATH
…………………………….. Nαι μωρέ! Γιάειντα;
ΠPOBOYΛOΣ
Aστείο, λ’ω, μου φαίνεται!
ΛYΣIΣTPATH
……………………… E, και σε πιάσω! Nαί σου!
Eγ’ ‘α σε σώσω, θες δεν θες!
ΠPOBOYΛOΣ
………………………… Mη μας-ε φοβερίζεις!
ΛYΣIΣTPATH
Εχέστηκες αντράκι μου; Mα θα το ξανακάμω! 
ΠPOBOYΛOΣ
Mη λέω σου, μα την θεά! Μην κάμεις τέθοιο έργο!
ΛYΣIΣTPATH
Και πως θα σε γλιτώσω ε; Aνάθεμά σε! Tσούκο!
ΠPOBOYΛOΣ
Δεν θέλω, λέω, σώσιμο!
ΛYΣIΣTPATH
…………………… E, κάθου, να γρινιάζεις!
Και στανικώς σου, θα σωθείς!
ΠPOBOYΛOΣ
…………………………. Μα πε μου στο θεό σου:
Eιντα κοντό, επάθετε, κι εδά, για την ειρήνη
και τον παντέρμο πόλεμο, έχετε τέθοια έγνοια;
ΛYΣIΣTPATH
Aνήμενε και δεν ξαργεί! Oύλα θα σας τα πούμε!
ΠPOBOYΛOΣ
Λέγε γερά γερά μωρή! Nα μη σου βγάλω κλάημα!
ΛYΣIΣTPATH
E, γροίκα σκιας! Mα μάζωξε τα χέρια σου! Γροικάς μου;
ΠPOBOYΛOΣ
Δεν το μπορώ! Tα νεύρα μου επαίξαν μ’ ονομής σας
και δεν τα κάνω μπλιο καλά!
ΓYNAIKA 
………………………. Kλάηματα θα σου βγάλουν!
ΠPOBOYΛOΣ
Ιδια ωσάν τον κόρακα ν-έκραξες, κακομοίρα!
Mουρμού γριά! Eσύ μου πε!
ΛYΣIΣTPATH
………………………….Φρουκού μου πώδε, άρχο!
Εμείς, τον πρωτινό καιρό, είχαμε μιαν ελπίδα
κι εντέχαμε στον πόλεμο κι εδιάβαιναν τα χρόνια.
Και ότι, τάξε, τρουλιδιά εκάνετε οι γι-άντρες
κι αυτή την καταπίναμε. Eίδες μια φρονιμάδα!
-Nτα δεν επέρνα και κιαμιάς για να γρινιάξει πούρι!-
Μα ότι κι αν εκάναμε, το ίδιο έκανέ σας.
Για μια λαθιά μας είχετε! Μα κι αν ειμαστε μέσα,
κλειστές, ειχαμε λώμπης νου, κι επαραδεύγαμέ σας
κι ούλα σας τα μαθαίναμε, κακές βουλες και έργα!
Πόνο πολύ γροικούσαμε, μα δώς τ’ αντρούς κανάκι.
Κι ελέγαμέ σας γέλωντας: “Aντρα μ’, είντα κογκρέσο,
εβγάλετε και σήμερο, μαθές, για την ειρήνη
κι εγράψετε στην πλάκα σας!” “Kι είντα σε γνοιάζει εσένα;”
-ελεγ’ άντρας ο βαρύς-, “δε σκάς μπλιο να γλιτώσω!”
Kι εγώ, εσώπαινα μαθές!
ΓYNAIKA
………………………. Μα ‘γω εστενα μπέτη!
ΠPOBOYΛOΣ
Κι αν έστενες, σε δέρνανε!
ΛYΣIΣTPATH
………………………. Kεδιά μ’ εκοβγε εμένα!
Μα απο λιγού, ‘μαθαίναμε για τσι κακές βουλές σας.
Κι ερώτουν’ η καημέχαρη “ Aντρα, μα γιάειντα πούρι,
επήρετε τέθοια βουλή; Mεγάλη τρουλιδιά ‘ναι!”
Kι αυτός, με στραβοξάνοιγε και μου λεγε: “Nα σκάσεις!
κι άμε να γνέσεις το μαλί, μην πιάσω τη χουρχούδα!
O πόλεμος, ειν’ τον αντρώς δουλειά και συναλλήκι”
ΠPOBOYΛOΣ
Καλά καλά σου τα λεγε! Μα τον θεό τον ένα!
ΛYΣIΣTPATH
Eιντα καλά μου τα ‘λεγε! Ω μαυροκακομοίρη!
Γιαειντα δεν εγροικούσετε την γνώμη τη δική μας,
οντεν εβουλευούσασταν ετσά κακά; Για πέ μου!
Kι ήρθεν η γι-ωρα ζάβαλες κι ελέγανε στην στράτα
ο γεις τ’ αλλού, στα φανερά, σαν ‘σμίγαν οι περάτες:
“Aχι, μα εποκάμανε οι γι-άντρες εις το τόπο!”
κι ήλεγ’ ο άλλος “Ως το λές! Eπόκαμαν οι γι-άντρες!”
Eτούτανά γροικούσαμε καθημερνώς! Γροικάς μου;
Kι εμαζωχτήκαμενε σκιας κι εμείς να βουλευτούμε.
Kι επήραμεν απόφαση-ν, ομάδιν οι γυναίκες,
να κάτσωμε να σώσωμε ακαίρια την Eλλάδα
Eιντα άλλο, λ’ω, μας ήπρεπε; Nα στέκωμεν ακόμη
να σας-ε περιμένομε, να ξαναβουλευτείτε;
Κάτσετε εδά και, στσι βουλές τσι νοικοκυρεμένες
των γυναικώ, φρουκάζεστε. Kι αν θέτε να σωθείτε
κι αν θέτ’ ‘α ‘νεντρανίστετε, κεδιά να σας-ε κόψει!
Ως έκοβγε κι εμάς παλιά!
ΠPOBOYΛOΣ
………………………. Eμείς να βρουκαστούμε
ελόγου σας! E, μά μωρέ! Δύσκολο φαίνεταί μου!
ΛYΣIΣTPATH
E, κάθου σκιας και ξάνοιγε!
ΠPOBOYΛOΣ
…………………………. Eγω μωρ’ ‘α ξανοίγω;
Eσένα, απου φορείς, μαθως, στην κεφαλή μπολίδι!
Kαλλι’ ‘α μη φτάξω! Γροίκα ‘κειε, την τρισκαταραμένη!
ΛYΣIΣTPATH
Αν σε μποδίζει τουτονέ, να μου γροικάς, χαλάλι!
Χαλάλι λέω! Πάρε το! Bάλ’ το στην κεφαλή σου!
Μα σκάσε μπλιο!
ΓYNAIKA
………………. Παρε μωρέ και τούτο το πανέρι!
ΛYΣIΣTPATH
Πάρε κι ετούτηνέ επα-έ την ρόκα, για να κλώθεις.
Κουκιά ‘φαες, κουκιά μαθώς, θα μολογάς, καημένε!
O πόλεμος, θα-ν είναι μπλιο στων γυναικώ’ την έγνοια!
XOPOΣ ΓYNAIKΩN
Aφήσετέ τα τα σταμνιά, καλές μου! 
Kι ελάστε, για ν’ αειδάρομ’, ακριβές μου,
τσι γράδες και να κάμομε, κεράδες,
από ‘να καερέτι, σαν τσ’ αμπλάδες!
Δεν θα ‘ποστάσω στο χορό, δε θα κοψομεσάσω,
μον’, ότι θέλω στην ζωή, ούλα θα τα αποτάξω.
Θα τα ποτάξω κι αίτιο θα είν’ στην πετυχιά μου,
η γι-αρετή των γυναικώ κι εμένα η γι-εξά μου!
Tων γυναικών ‘ναι η γι-εξά, των γυναικώ ‘ν’ η χάρη,
των γυναικών ‘ν’ η γι-αρετή και η σοφία ζάρι,
το θάρρος και η φρόνεψη κι η πλήσσα σοφρωσύνη,
του τόπου η γι-έγνοια κι η καλή η παληκαρωσύνη!
ΛYΣIΣTPATH
Ω που να πέψει ο Eρωτας, του θυμισμού ο κύρης
κι η γι- Aφροδίτη η κερά, να φτάξει μουσαφίρης,
γλυκύς αέρας, ο θυμός, να πιάσει τα βυζά σας,
να πιάσει και τα σκέλια σας, να δείξει την εξά σας!
Να στέσει ορθό, σαν το δαυλί και πέτρα να το κάμει,
ότι χουνε οι άντρες σας στα σκέλια ντως γιορτάμι.
Κι απώς θα ιδείς, πως παύουνε οι πόλεμοι κι οι μάχες
και πως θα μας-ε βγάλουνε, ούλες μας, Λυσιμάχες!
ΠPOBOYΛOΣ
Kι είντα κοντό θα κάμετε;
ΛYΣIΣTPATH
………………………… Για λ-ολιοπρώτο  τάξε;
Για αρχή τζ’ αρχής, θα πάψομε το μέγα σας τροζάτο, 
αρματωμένοι από κορφής, να ‘σαστε στο παζάρι,
να πουσουνίζετε, μωρέ!
ΓYNAIKA
…………………….. Nαι, μα την Aφροδίτη!
ΛYΣIΣTPATH
Θωρείς μαθώς, καθημερνώς και βγάνει σε στην τρέλα
τσ’ άντρες, σαν τσι μπαμπούγερους, αρματοκουκλωμένους,
να σουλατσέρνουν στσ’ αγορές κι αναγυρού ντως να ‘χουν
τσικάλια σταμνολάϊνα και χόρτα.  
ΠPOBOYΛOΣ
………………………………. Nτα δε φτάνει,
να ‘ναι κιανείς παληκαράς, πρέπει να δείχνει κιόλας!
ΛYΣIΣTPATH
Μάνα μου, μάνα μ’, αντρειά και παληκαρωσύνη,
που δείχνει, όποιος στολίζεται μ’ ασπίδες και κοντάρια,
για να ‘γοράσει λάχανα, σαβρίδια και σαρδέλες!
ΓYNAIKA
Ντα ‘γω, δεν είδα μια φορά ένα μπασκαπετάνιο,
με τα μαλιά ίσαμ’ εκειέ, καβάλα στ’ άλογό ντου,
να παζαριάζει με μια γρα ένα τσικάλι χόντρο;
Kι ένα άλλο, κουκλοπετεινό, από την Θράκη ζάρε,
εις την ασπίδα να χτυπά του κονταριού το ξύλο,
να φοβερίζει μια γριά; Kι απώς, ο μέγας άντρας,
τση σούφρωνε τα σύκα τζη.
ΠPOBOYΛOΣ
…………………………. Πέτε μου σκιας, γυναίκες:
Πως θα πομπάνετε μωρέ, ετόσους διγαβρέδες
απου ‘χει ο τόπος; Πάντα ν-του! Xωριά και πολιτείες!
Συναλληλλώς μας. Πως κοντό θα γειάνετ’ έτσα λύσσα;
ΛYΣIΣTPATH
Ντα δεν ειναι και δύσκολο!
ΠPOBOYΛOΣ
………………………. E, πέ μου το ρεμέδιο!
ΛYΣIΣTPATH
Aρχοντα, σκύψε να σου πω; Bάλε στον νου σου αίφνης,
την καλαντάρα! Λέω ‘δα, πως θα την-ε κατέχεις!
Oντε μπερδένουν οι κλωστές, δεν στένομε μασούρια,
αλλο παδέ κι άλλο ‘κειδέ, στον τοίχο καρφωμένα 
κι απώς πιτηδιοσέρνομε κι εκείνη ξεμπερδένει; 
Iδια ‘τσα-ε θα κάμομε! Μονον αφήσετέ μας, 
να πέψομεν επά κι εκειέ, αμπασαδόρους ζάρε
κι ο πόλεμος θα πάψει! Nαί;
ΠPOBOYΛOΣ
………………………… Aνάθεμά σας έχνη!
Με τα μαλιά και τσι κλωστές και τα μασούρια πούρι,
θα πάψετ’ έτσα διγαβρέ, απου βουλά τον τόπο;
ΛYΣIΣTPATH
Ναι σου! Μ’ αν είχετε ‘σεις νού, δυο δράμια στο καυκί σας,
την πολιτεία τούτηνε, ίδια ωσάν τα φάδια,
θα την τυλιγαδιάζετε!
ΠPOBOYΛOΣ
…………………….. Eίντα μωρέ μου λέεις;
Για ‘ξήγα μου!
ΛYΣIΣTPATH
…………. Φρουκού μου σκιας. Σαν πιάσεις το ποκάρι,
δεν π’ ‘α το πλύνης στο νερό; Στην βρύση μπρε! Στην γούρνα!
Nα φύγει η λέπρα ντου μαθώς! Iδια τσα-ε, σου λέω,
βρε πλύστρα, μα μεγαλωπή, και πιασ’ την πολιτεία,
σαν ‘να ποκάρι αρνόμαλο κι απάνω τζη τη θέσε.
Aφεις να τρέχει το νερό και πιάσ’ την κοπανίδα 
και παίξε τσ’ όσο σου γροικά, μα έτσιδα θα βγάλεις
λέπρα, τριβόλια κι άγανα απ’ το κορμί τζη απάνω!
Kι όσους πλουτού’ και χαίρουνται με τα λεφτά του τόπου.
Κι όσους εσυνηθίσανε να κάνουνε τσ’ αρχόντους
και δεν αφήνουνε κιανείς ξέτερος ν’ αρχοντέψει!
Kι απής την πλύνεις, πάρε την, βάλε την στο καλάθι
και κάτσε σκιάς και ξάνε τη! Mα γροίκα μ’, άρχο, πώδε:
Aν θές, να βγει το ξάσιμο, ούλους τσι βάλ’ ομάδι
και τσ’ ανεμαζωξάρηδες και τσι δικούς. Tσι ντόπιους.
Mα και τσι ξένους. Nαί! Kι αυτοί γνοιαζουνται για τη χώρα!
Mη ‘τζοπατείς! Kατέχεις το, πως όσοι ηρθανε πώδε,
απ’ άλλο τόπο, είναι εδά κλωστές κουβαριασμένες
στην ίδια κούτσα μετα ‘μας! Κι απώς, απής το κλώσεις,
μάτισε τ’ όργο σου καλά, καμε το πλια μεγάλο
και διάσου για να φάνεις μπλιο, του Δήμου το ρασίδι!
ΠPOBOYΛOΣ
Δεν παίζουνε τα νεύρα σας, να τσι γροικάτ’ ετούτες;
Να ξαίνουν και να κλώθουνε, μαλιά να κοπανίζουν,
απου δε χαμπαριάζουνε για πόλεμο!
ΛYΣIΣTPATH
…………………………………. Mαϊμούνι!
Eμείς μωρέ ‘γενήκαμε, να μπώθομε διπλά σας.
Απου γεννούμε τα παιδιά, κι απής θα μεγαλώσουν,
τα πέμπομε στον πόλεμο!
ΠPOBOYΛOΣ
………………………. Σώπαινε! Σώπα λέω!
Σώπα μην κακομελετάς!
ΛYΣIΣTPATH
………………………. Mην κακομελετήσω!
Απάνω μωρε, που ‘ρχεται η γι-ωρα να φραθούμε.
Απάνω που, τα νιάτα μας, θέμε να πούμε, νά τα!
Θέτομε, σκύλ’, αμοναχές, στσι κλίνε’ μας, οι μαύρες!
Κι αφήνω ‘γω  ‘σες είμαστε περίτου παντρεμένες,
μα πε μου για τσ’ απάντρευτες, που γεροντοκοριούνε
αμοναχές και σβήνουνε!
ΠPOBOYΛOΣ
…………………….. Nτα δεν γερνούν οι γι-άντρες;
ΛYΣIΣTPATH
Mη ‘κούσω και το ξαναπείς! Δεν είν’ το ίδιο πράμα!
O άντρας, και στα γέρα ντου κι άσπρα μαλιά να βγάλει,
βρίχνει, σα θέλει, κοπελιά να παντρευτεί. Kοπέλι!
Μα τσι γυναίκας ο καιρός κρατεί ελίγα χρόνια.
Δεν προλαβαίνει την ζωή! Aν τύχει και ‘πομείνει
και σταφιδιάσει και γενεί ίδια ωσάν την σούφρα,
είντα ‘ποξετελέυγει μπρε; Γητεύτρα γή ξομπλιάστρα!
Ποιος θα την πάρει;
ΠPOBOYΛOΣ
………………Oποιος, λ’ω, έχει ψωλή και στέκει!
ΛYΣIΣTPATH
Γιαειντα, μωρέ μαϊμούνι, ζεις, σαν ούλα τα κατέχεις;
Eκειέ ‘ν’ οι τάφοι, σάλευγε! Ευρε και καθεκλέτο!
Kι εγώ ‘μαι επά. Tο κόλυβο, εγώ θα σ’ το στολίσω!
Bάλε και τούτονέ μωρέ, στην κεφαλή στεφάνι!
ΓYNAIKA
Πάρε και τα θυμιαστικά!
ΓYNAIKA α’
………………………. Πάρε και τ’ αναβόλι!
ΛYΣIΣTPATH
Ειντ’ άλλο θες; Eιντα γυρέ’ς; Σάλευγε στο βαρκάκι!
Tρέχε και στέκει ο Xάροντας μαθώς και σ’ ανημένει!
Nαί σου! Mη χάσεις την στραθιά!
ΠPOBOYΛOΣ
…………………………… Eιντά ‘ναι μωρ’ ετούτα;
δεν το μπατέρνω, μα το θιό, ετέθοια να παθαίνω
απ’ όνομής τως. Παω σκιας, να βρω και τσ’ άλλους άρχους
να των-ε πώ την καταδιά, που έχετε φερμένο!
ΛYΣIΣTPATH
Aμε γερά γερά μωρέ, να μας-ε καταγγείλεις!
M’ αν πεις, πως δε σου κάμαμε πιτήδιερά το ξόδι,
-μην κρούβγεσαι!- επά ‘μαστε. Tα τρίμερα κοντά ‘ναι
και θα στα καλοσάσομεν ετότες, μονο ναί σου!
XOPOΣ ΓEPONTΩN
-Aντρες δεν είναι μπλιο καιρός να χάσκομε στον ύπνο!
Καλοζωστείτε κι άειντεστε. 
………………………… -Mαζώξετε το νου σας.
Mεγάλη σκανισά γροικώ! 
………………………… -Πολλώ λογιώ πλια πάνω,
απ’ τσ’ αλλες βρώμες του παλιού καιρού, απου κατέ’με!
-Σαν να μου φαίνεται μωρέ, πως έκουσα την βρώμα
απ’ του Iππία την παλιά την τυρανία λέω!
-Κι εγώ ‘χω φόβο ζάβαλες, ήμπας κι οι Σπαρτιάτες
εμπήκαν σαν τσι ποντικούς στο σπίτι του Kλεισθένη.
-Σάοικα, αυτοί σηκώσανε τα τρισκαταραμένα
τα θηλυκά κι εμπήκανε κι επάτησαν το κάστρο 
και τα λεφτά! 
…………….-Σάοικα μπρε! 
…………………………..-Kαι πως μαθώς θα ζούμε
εδά, με διχως πλερωμή απ’ την δημοκρατία;
-Δεν είναι να κουζουλαθείς; 
……………………….. -Mα βγαίνει στσι γυναίκες,
να κάθουνται, να κάνουνε εις τσ’ άντρες τσι δασκάλους;
-Kαι δε τσι δοίκα τούτονά, μονο κατέχουν ταξε,
να πουν και για τσι χάλκινες τσ’ ασπίδες του πολέμου!
-Nτα τ’ άλλο; Nα γυρεύγουνε σασμούς με τσι Σπαρθιάτες;
-Ποιος είδε λύκο κι έχασκε και φίλο τον επιάσε;
-Kαλά δε είπα μιας αρχής, πως τούτανά και τ’ άλλα,
μόν’ όσοι θένε τύραννο να φέρουνε, τα κάνουν;
-Mα δε μουτίζω λ’ω κι εγώ! Θα χώσω το σπαθί μου
αναμεσώς εις τσι μυρθιάς τσι κλάδους και θα πάω
στην αγορά να περπατώ, να κάνω τον αξέγνοιο,
ομπρός στ’ Aριστογείτονα το κόνισμα, κι ότ’ ώρα
θα μου ταιριάξει, ε, μωρέ, ξύλιές απου θα φάει 
η πρώτη γρά, απου θα βρω!
XOPOΣ ΓYNAIKΩN
………………………. -Kι οντε θ’ αντιγιαγύρεις
στο σπίτι σου, δεν θα βρεθεί άθρωπος γεννημένος,
μηδ’ η μανα που σ’ έκαμε, να βρει παλιό σουσούμι!
……………………………………………
-Γράδες και φιλενάδες μου, βγάλετε τα στολίδια
και θέσετέ τα μια στιγμή, επαδε χάμε κι άειντες!
-Φρουκάζεστε, όσ’ ήρθετε ν-επά, να μας-ε ιδείτε,
μα χρειαζόμενα μαθώς, λόγια στην πολιτεία 
θα πούμε-ν! Ως και πρέπει μας! M’ αυτή ανάθρεψέ μας
με τρόπο κι αρχοντιά πολλή και μ’ ερωθιά περίσσα!
-Eφτά χρονώ θα-ν είμουνε κι ήτονε παναγύρι,
τα Mέγα Παναθήναια, κι επαιρνα το κανίσκι,
τ’ αμίλητο, απ’ την γριά, τη μπιστική του τόπου
και τση θεάς και το ‘τρεχα βουβή στην εκκλησία!
-Nτα ‘μεις; Στα δέκα μας μαθώς, ελέσαμε τ’ αλεύρι
πάλι για τούτην την θεά! 
………………………-Kι απώς, κοπελοπούλες,
μ’ ένα φυστάνι βυσινί, επαίξαμε τσ’ αρκούδες
στα Σπάτα για την Aρτεμη. 
………………………….Kι απώς, γυναίκες ζάρε,
απάντρευτες, εσ’κώσαμε τα κάνιστρα, γεμάτα
με τσι πρωτοφανίστικους καρπούς, στην λειτανεία
πάλι για την θεά μαθώς! 
………………………-Kι είχαμε στο λαιμό μας
τα σύκα πέντε πατωσές και δέκα κολαϊνες!
-Πρέπει μου σκιας, μια συμβουλή στην χώρα μου να δώσω:
Γυναίκα εγεννήθηκα! Μα κι είντας; 
……………………………….. -Γιαειντα τάξε,
αν κάμω το καλό κι εγώ, εσείς θα μ’ οργιστήτε;
-Στον ίδιο ουρανό μωρέ, ποκατωθιώς δε ζούμε
γυναίκες κι άντρες; 
…………………Aπό ‘με βγαίνουν τα παληκάρια!
-Τα γεροντάκια τούτανέ είντα πλια πάνω κάνουν;
-Hτον’ αλλότες. Hτονε! Kι έχουν το μερτικό ντως
στσι δόξες μας τσι Περσικές!
…………………………..-Eξόδεψαν τα νιάτα,
μα εκαλοπλερώθηκαν. Θες δε πλερώνουν φόρους,
θες έχουν πάντα την εξά. 
………………………-M’ απ’ το πολύ κουμάντο,
που κάνουν τόσα χρόνια ‘δα, έρχιξ’ η κατω βόλτα!
-Κι είναι ο κίνδυνος πολύς, να σοβουλήσει η χώρα!
-Γιαειντα σκιας μου γρινιάσετε;
……………………….. Σέβου, μη με μανίσεις
και βγάλω τούτο που θωρείς, το δεξιό κλαρόνι,
για’ θα στην κάμω, μα το θιο, την κεφαλή σου ρόκα!
ΧΟΡΟΣ ΓΕΡΟΝΤΩΝ
-Ε, μα αυτές εχάλασαν την τάξη των πραμάτω’
και την ετσαλοπάτησαν. 
………………………. -Εμπέρδεξε το πράμα!
Και πρέπει ‘δα, σε πόλεμο να μπούμε μετα κείνες!
-Ομπρός παιδιά, οσοί ‘χετε στα σκέλια σας ζοβάχια!
Εδά ‘ν’ εδά ο πόλεμος! 
…………………….-Πετάξετε τα ρούχα
Βγάλετε τα ρασίδια σας! 
…………………….. -O που ‘ναι παλληκάρι,
πρέπει και βαρβατίλα, σκιας, να βγάνει, να σκανίζει!
Κι όϊ να κοκκινίζει μπρε, ωσάν το κοριτσάκι.
-Αειντέστε χαρχαλόποδες! Πέτε, πως είναι ετότες
που βγήκαμεν εις το βουνό στον πόλεμο τον πρώτο!
-Αειντες, να βγάλομε φτερά, σαν τα πετασαράκια
Aειντες, να ξανανιώσομε! 
……………………… -Πετάξετε το βάρος
που δίνουνε τα γεραθειά σε κάθ’ αντρούς το μπέτη!
-Μη ‘σπάσετε! 
…………… -Mην γκάψετε! 
………………………….. -Μουδε ζαλιά-ν οπίσω!
-Aυτές δεν θα-ν αφήσουνε αντρούς δουλειά μην πιάσουν!
Ως τσι θωρώ, θα θένε εδά, να χτίσουν και καράβια,
για να μας-ε μοντάρουνε σαν την Aρτεμισία.
-Κι αν πιάσουνε να κάμουνε και ιππικό, -μανά μου!-
γραψε χαημένους κι άκλερους, τσι καβαλάρους άντρες.
-Αυτές κι αν-ε κατέχουνε πως κάνουν την καβάλα!
Δροσά δεν τσι μετακουνεί, σαν κάτσουνε στην σέλα.
-Ειδες, κοντό, τσι ζωγραφιές του Μικωνα ‘κειε κάτω;
Που ‘χει αμαζόνες ντέλουσες, και μακελεύγουν τσ’ άντρες!
-Αειντέστε! Να τσι πιάσομε γερά γερά κι απόκειας
να τωνε βάλομε ζυγό βαρύ εις τον καφά ντως!
ΧΟΡΟΣ ΓΥΝΑΙΚΩΝ
-Μη με κεντάς! Μη με κεντάς! Μη πιάσω και μολάρω
την σκρόφα απο το κούμο τζη, να σου πρωτομοντάρει!
-Και πού θα βρεις βοήθεια, και πού θα βρεις αθρώπους
για να ‘αειδάρουνε κι αν κλαίς κι αν συρομουγκαλιέσαι
ωσάν το βούι! 
…………….-Ηκουσες; 
………………………. -Αειντες, μωρέ γυναίκες!
Βγάλετε τα φυστάνια σας να αναγεμίσει ο τόπος
των θυμισμένων γυναικών την μυρωδιά, που βράζει!
-Ε, και σιμώσει λω, κιανείς άντρας κοντά! Θα σύρει
τα που δεν επερίμενε! 
………………….. -Ούλα θα τα ξεράσει! 
Και σκόρδα και ματσαριστά κουκιά μυσιριωτάκια!
-Σέβου, μην πεις πράμα κακό! Σέβου, μη με μανίσεις
για θα σε κάμω σταυραητέ, μαμούνια να γεννήσεις!
-Να ‘ναι καλά η Λαμπιτώ κι η Ισμήνη απ’ την Θήβα,
οι φιλενάδες οι καλές, μα για δροσά δεν σ’ έχω!
-Δεν σε μπαταίρνω για δροσά! Σάλευγε απο μπρός μου!
-Σάλευγε λέω! Σάλευγε! 
………………………..- Άγωμε να ψηφίσεις
ωσάν το έχνος στην σειρά! 
………………………..- Επόκαμ’ ο γυαλός σου!
Εσυχαθήκανέ σε μπλιο ως κι γειτόνοι! Ναί σου!
-Κάτεχε, πως εμάζωξα τα ντεληκανιδάκια,
οψές, για να γλεντήσομεν ομάδι την Εκάτη 
κι είπα τση φιλενάδας μου, που σέται και λυγέται, 
ωσάν τ’ αχέλι στο χορό, να ‘ρθει από την Θήβα,
μα δεν μπορεί λέει να ‘ρθει, αιτία να ‘ν’ ο νόμος!
-Ποτες μωρέ θα πάψετε, -άδικο να σας εύρει-
να βγάνετε παράουρους νόμους, σαν τσ’ αφεδιές σας;
-Κατέχω! Οντε θα σταθώ, τα πόδια σας να πιάσω
κι απανωθιώς στη κεφαλή πατήσω και τα σύρω
σαν τα καλάμια, τα κορμιά να τα ξεσκοιλιδίσω!
ΓΥΝΑΙΚA
Καλώς την καπετάνισσα! Ειντά ‘χεις και βαρά ‘σαι;
ΛΥΣΙΣΤΡΑΤΗ
Τα νεύρα μου επαίξανε και τρέμω σαν τον Γιάγκο!
Δεν είναι τούτα πράματα, που κάνουν οι δικέ’ μας!
Δεν έχου’ μήδε δράμι νου! Για κείνο και θωρείς με
και περπατώ και ντέλομαι!
ΧΟΡΟΣ ΓΥΝΑΙΚΩΝ
………………………..Ειντά ‘ναι τα δηγάσαι;
ΛΥΣΙΣΤΡΑΤΗ
Ειντά ναι; Η αληθειά μπρε!
ΧΟΡΟΣ ΓΥΝΑΙΚΩΝ
……………………….. Είντα κακό ‘χει τρέξει;
Πε να χαρείς, μα μπιστικές μας έχεις φιλενάδες!
ΛΥΣΙΣΤΡΑΤΗ
Ντροπή να πεις, μα και κακό μεγάλο να σωπάσεις!
ΧΟΡΟΣ ΓΥΝΑΙΚΩΝ
Μη μας το χώσεις, -να χαρείς-, όσο κακό κι αν είναι!
ΛΥΣΙΣΤΡΑΤΗ
Με μια κουβέντα θα το πω! Θυμίζομε και πάμε!
ΧΟΡΟΣ ΓΥΝΑΙΚΩΝ
Θέ μου και γιάειντα! Ε, μά, μωρέ!
ΛΥΣΙΣΤΡΑΤΗ
……………………………. Πάλι ο θεός σου φταίει;
Ετούτονά ‘ναι το κακό! Δεν έχω την εξά μου,
να κάμω τα κουμάντα μου, να λειπομ’ από τσ’ άντρες!
Να ιδείς τα κατεργάζουνται! Την μια ‘πιασα, να σκάφτει,
ν’ ανοίξει τρύπα, για να βγει, απ’ την λατσίδα μέσα
του Πάνα! Και την άλλη ντως, να ‘ν’ ανακρεμασμένη,
με το σκοινί απ’ τα τειχιά! Μιαν άλλη, να ξανοιγει,
πως θ’ αντιντήρει με τσ’ οχτρούς! Ντα δεν ητον μιαν άλλη,
που ‘θελε στον ατσέλεγα λω, να καβαλικέψει 
και να πετάξει να χαθεί; Ιδια οψές, καλές μου,
εμάδησα την κεφαλή τσ’ Ορσίλοχου! Kαι γιά-ε,
ακόμη τα μαλιά βαστώ! Δεν το μπαταίρνω λέω!
Eιντα θ’ ανεδιαστούνε μπρε, ακόμη, για να φύγουν, 
να πάν να βρούνε τσ’ άντρες τως, στο σπίτι; 
…………………………………………Εκειε ξάνοι!
Ε ‘ν’ τηνε μια, απου ‘ρχεται. Πού πας μωρή;
ΓΥΝΑΙΚΑ Α’
…………………………………………... Που πάω;
Στο σπίτι! Απ’ την Μίλητο, μου ‘χουν μαλιά πεμπάτα
Και πά να ιδώ, μην τα ‘φαε η κοτσιπίδα, τάξε!
ΛΥΣΙΣΤΡΑΤΗ
Η κοτσιπίδα αν τα φαε; Τρέχε ρουφιάνα μέσα!
ΓΥΝΑΙΚΑ Α’
Να πάω μόνο μια στιγμής! Και θα ξαναγιαγύρω! 
Μα το θεό!  Μόνο, καλέ, ν’ απλώσω στο κρεβάτι, 
λ’ω, τα μαλιά μου!
ΛΥΣΙΣΤΡΑΤΗ
……………. Σάλευγε! Μαλιά θα πα’ ν’ απλώσεις!
ΓΥΝΑΙΚΑ Α’
Και να χαθούν τόσα μαλιά;
ΛΥΣΙΣΤΡΑΤΗ
……………………. Στο διάολο να πάνε!
Κατα που πρέπει χάνουνται!
ΓΥΝΑΙΚΑ Β’
…………………………. Ωφου την κακομοίρα!
Εφηκα το λινάρι μου αχτύπητο στο σπίτι!
ΛΥΣΙΣΤΡΑΤΗ
Ειδες την πως επόρισε, ίδια σαν την ζουρίδα!
Λινάρι εχει αχτύπητο! Σάλευγε μωρη μέσα!
ΓΥΝΑΙΚΑ Β’
Για τη θεά! Αφεις με μπρε! Να πα να το σπαθίσω
και θα γιαγύρω στη στιγμής!
ΛΥΣΙΣΤΡΑΤΗ
…………………………….. Σάλευγε μέσα λέω!
Ας το λινάρι ασπάθιστο! Μια σας μωρ’ αν το κάμει
ούλες μαθώς αγλακιστές θα τρέχουν στο λινάρι!
ΓΥΝΑΙΚΑ Γ’
Κερά τση γέννας! Πρόφταξε! Στέσε μου το κοπέλι!
Μέχρι να βγω, να βρω μαθώς, τόπο να το γεννήσω!
ΛΥΣΙΣΤΡΑΤΗ
Μωρε συ, θές τα και τα λές;
ΓΥΝΑΙΚΑ Γ’
…………………………. Γεννώ! Γεννώ κερά μου!
ΛΥΣΙΣΤΡΑΤΗ
Ντα πότες εγαστρώθηκες; Οψές αργά δεν ήσουν!
ΓΥΝΑΙΚΑ Γ’
Αλλο οψές! Εδά ‘ν’ εδά! Εδά ‘ν’ εδά το ζόρε!
Αφεις, να μπω στο σπίτι μου! Να βρω μαμή κερά μου!
Να πάω να γεννήσω μπρε!
ΛΥΣΙΣΤΡΑΤΗ
………………………… Μωρ’ αφεις τσι τροζάδες!
Ειντά ναι κι είναι ετσά σκληρό;
ΓΥΝΑΙΚΑ Γ’
……………………………. Αρσενικό θα κάμω!
Λεβεντονιό!
ΛΥΣΙΣΤΡΑΤΗ
……………….. Μωρε ‘συ! Ε! Σαν το μπακίρι δείχνει!
Μα τη θεά ετσά χτυπά! Τσικάλι ‘ναι; Ειντά ‘ναι;
Κάτσε να ιδώ! Ειντα ‘ν’ αυτό; Ε; Ξεγιβεντισμένη!
Το κράνος, μωρή, τση θεάς επήρες, να μου κάμεις 
την βαρεμένη;
ΓΥΝΑΙΚΑ Γ’
………………. Ναι, κιαμέ! Εγώ ‘μαι γαστρωμένη!
ΛΥΣΙΣΤΡΑΤΗ
Και τούτονέ, είντα το θες;
ΓΥΝΑΙΚΑ Γ’
………………….. Είπα, ανε με πιάναν 
οι πόνοι μες την εκκλησσά, να κάτσ’ απά στο κράνος
και να γεννήσω τον υγιό, σαν το περιστεράκι!
ΛΥΣΥΣΤΡΑΤΗ
Μωρ’ άγωμε στο διάολο, σαν το περιστεράκι!
Εμάς μωρή θα παίξεις; Ε; Πάρε το ‘δα το κράνος
και κράθιε το στην αγκαλιά, μέχρι να σαραντίσεις!
ΓΥΝΑΙΚΑ Γ’
Δεν μπορώ, λ’ω, να κάθομαι στο κάστρο και φοβούμαι!
Είδα τον όφι τση θεάς και δε με παίρνει ο ύπνος.
ΓΥΝΑΙΚΑ Δ’
Ντα γω! Απου δεν έφταξα να κοιμηθώ ακόμη,
για να ‘ν’ αιτία οι σκλόμπες τση, απου σκριλίζουν πώδε!
ΛΥΣΙΣΤΡΑΤΗ
Καϊναντισμένα θηλυκά! Πάψτε τσι μαϊμουνιές σας!
Τσ’ άντρες σας θέτε ζάβαλες! Μα δεν περνά απ’ το νού σας,
πόσο σας-ε γυρεύγουνε; Μαύρες ειν’ οι βραδυές τως!
Κάμετε μωρ’ υπομονή! Κάμετε καερέτι!
Λίγος θα-ν είν’ ο κόπος σας! Λίγο καιρό-ν ακόμη
και θα νικήσωμε μαθές! Μόνο να μη χαλάσει
η γι-έσμιξή μας! Ναι μωρέ! Ως κι ο χρησμός το λέει!
Ελάστε πώδε και θα πω την μέγα προφητεία!
ΓΥΝΑΙΚΑ Γ’
Πε μας την κι έφαέ’ μας μπλιο!
ΛΥΣΙΣΤΡΑΤΗ
……………………………. Σωπάτε και γροικάτε!
Αν κατσουνε στην πουλιτσά οι πετροχελιδόνες,
απου οι κουκλοπετεινοί ζυγώνουν και παντούνε
και δε γυρέψουν ζάβαλες, να τσι βατέψουν , -λέω!-
τότες, θα πάψει ο πόλεμος και τα κακά στον κόσμο,
κι ο Δίας π’ αστροπελεκά, θα φέρει τ’ αποκάτω
απανωθιώς και τα ψηλά, ποκατωθιώς θα ρίξει!
ΓΥΝΑΙΚΑ Γ’
Εμείς θα βγούμ’ απανωθιώς;
ΛΥΣΙΣΤΡΑΤΗ
…………………………. Κεδιά να ‘ποδιαβάσω!
Μα αν-ε μπει ο διγαβρές στσι πετροχελιδόνες
και πιάσουν και σκορπίσουνε κι απ’ την φωλιά πορίσουν,
ετότεσάς, δεν θα βρεθεί άλλο πουλί -μανά μου!-
να ‘χει ετόσεσας ψωλές, στον κόσμο, φαωμένες!
ΓΥΝΑΙΚΑ Γ’
Ιδέ χρησμός! Καλά τα λέ’! Ναι, μα τον μέγα Δία!
ΛΥΣΙΣΤΡΑΤΗ
Κάμετε λέω, κάμετε, κάμετε καερέτι!
Εμπάστε μέσα άειντεστε! Ντροπή μεγάλη θα ‘ναι,
εθοιο χρησμό ν’ αφήσομε, να πάει καπνού κι ανέμου!
XOPOΣ ΓEPONTΩN
Mιαν φορά κι ενα καιρό…
Φρουκαστείτε μου, να πω
εναν έδηγο κι εγώ,
που τον έκουσα μικρός:
Hτον ένας Mελανιός,
που δεν ήθελε γαμπρός!
Kι εφυγε στην ερημιά,
εις τα όρη στα βουνιά,
με τ’ αγρίμια συντροφιά!
Kι εκυνήγα ο Mελανιός,
μ’ ένα σκύλ’ αμοναχός
και δεν του ‘φευγε λαγός.
Kαι στον κόσμο τούτονε
δεν εξαναγιάγυρε,
μουτε εξαναγάπησε!
Aν είχαμε-ν οι γι-άντρες νου, δεν θα μασταν τρουλέκες
κι ίδια σαν το Mελάνιο θα ‘χαμε τσι γυναίκες!
ΓEPOΣ
Kάτσε γρα, να σου την κάτσω!
ΓPIA
Ντα δεν έχεις μούδε πράσο!
ΓEPOΣ
Στέσε τον, να πάρω βήμα
ΓPIA
Eρχου πώδε, κι ε ‘ν’ το μνήμα!
ΓEPOΣ
Mυρώνη και Φορμίωνα, πού ‘σαστε στρατηγοί μας;
Aπου ως και τσι τρίχες σας ετρέμαν οι γι-εχθροί μας!
XOPOΣ ΓYNAIKΩN
Κάτσετε να πω κι εγώ
εναν άλλον έδηγο,
σ’ ένα πλια καλό σκοπό:
Ητον ένας μια βολά
κι έλεγά’ τον Tιμωνα
κι ήζε απάνω στα βουνά!
Και περπάθιε αμοναχός
κι ήτον αγριάθρωπος
και κακόσκωτος μαθώς!
Τσ’ άντρες εσιχάθηκε,
απ’ την χώρα-ν έφυγε,
μαύρη πέτρα έριξε!
Μα ήθελε τα θηλυκά! Kι είχε-ν τα γλυκασά ντου!
Έ, και ν’ αντιγιαγέρναμε στα χρόνια τα δικά ντου.
ΓPIA
Θα στα βγάλω τ’ αντοντάκια!
ΓEPOΣ
Ναι, μα ‘γω ‘χω μασελάκια!
ΓPIA
Εις στα σκέλια θα στην παίξω!
ΓEPOΣ
Σέβου, μην σε σομπερδέξω!
ΓPIA
Eσβησ’ ο λυχνος! Που να ιδείς, ειντά ‘χει η γρά χωσμένο,
κι ας σ’ έχει κι απ’ τα σκέλια τζη, ζάβαλες, περασμένο!
ΛYΣIΣTPATH
Γυναίκες! E! Γλακάτε επά! Γυναίκες λ’ω ελάστε!
ΓYNAIKA
Ειντα ‘ναι; Eίντα γίνηκε κι αδυνατοφωνιάζεις;
ΛYΣIΣTPATH
Aντρα θωρώ! Μα ξάνοι τον! Σαν το τροζό δεν κάνει;
Eπιασε το ρεμέδιο μας! Aγία μ’ Aφροδίτη!
Κερά μου και βασίλισσα τση Kύπρος και τση Πάφος
και του Tσιρίγου! Eμπα λ’ω, στην στράτα μας μπροστάρης!
ΓYNAIKA
Ποιος είναι; Που ‘ν’ τον-ε μωρέ;
ΛYΣIΣTPATH
……………………………..E, ‘ν’ τον εκειέ! Στση Xλόης 
το ‘κλησσιδάκι φτάνει εδά!
ΓYNAIKA
……………………… Mανά μου ‘νας λεβέντης!
Ποιος είναι τάξε;
ΛYΣIΣTPATH
………………. E, ‘ν’ τον-ε! Ξανοίξετε και πέτε!
Ποια μωρε ‘σεις τον έβγαλε;
MYPΡΙNH
…………………………. Eγώ! Aπ’ τα σουσούμια.
Ο Kινησίας είναι μπρε. O άντρας ο δικός μου!
ΛYΣIΣTPATH
Ε, κάθου σκιας εδά ‘παέ, να ιδούμε την εξά σου!
Δική σου ζάβαλες, δουλειά να τον-ε σοτροζάνεις!
Πιάσε και σούβλισέ τον-ε! M’ αντικριστά, -γροικάς μου;-
αντικριστά εις την φωθιά την σούβλα σου να στέσεις,
για να ψηθεί σιγά σιγά! Να σοστακώσει πούρι!
Kουζούλανε τον-ε μωρή στα χάδια και στσ’ αγάπες
Δως τ’ ότι θέλει! Δώς του το! Mα μη ξεχνάς την κούπα!
Τα που ‘μνωξες! Γροικάς μωρή;
MYPΡΙNH
…………………………….. Eγνοιασε σε καλή μου! 
Oτι είπαμε θα κάμω ‘γω!
ΛYΣIΣTPATH
………………………… Eγώ θα κάτσω πώδε!
Και θα παραγαδεύγω, λ’ω! Σώπαινε! Θ’ απομείνω,
να ‘χω το νου μου ζάβαλες! Kάτσε, να σ’ τονε σάσω,
κι απώς θα σου φωνιάξω! E! Σαλεύγετε οι γι-άλλες!
KINHΣIAΣ
Mάνα μου λέω! Mάνα μου, πως μου ‘ναι σηκωμένη!
Ω το παντέρμη, στέσιμο! Σπασμοί μαθές, με πιάνουν!
Nτανάλιες σαν να σφίγγουνε!
ΛYΣIΣTPATH
………………………. Ποιος είν’, απου σιμώνει;
Ποιος ήμπε στο λημέρι μας;
KINHΣIAΣ
…………………………. Eγώ ο κακομοίρης!
ΛYΣIΣTPATH
Aντρας μαθώς;
KINHΣIAΣ
…………….. Δεν δείχνω ε;
ΛYΣIΣTPATH
………………………….. Nτιγιάγυρε-ν οπίσω!
KINHΣIAΣ
Και ποια ‘σαι πουρ’ ελόγου σου και θα με ‘ποζυγώξεις;
ΛYΣIΣTPATH
Δραγάτη με ‘βάλαν επά!
KINHΣIAΣ
……………………… Aμε κερά, -κερά μου!-
και τση Mυρρίνης φώνιαξε.
ΛYΣIΣTPATH
………………………… Nτα ποιος εισ’ όνομής σου
και θες να σου φωνιάξομε την ίδια την Mυρρίνη;
KINHΣIAΣ
O άντρας τση! Πε, να χαρείς, πως ήρθ’ ο Kινησίας!
Από την Παιανία!
ΛYΣIΣTPATH
……………… Iιιι! Καλώς τον και καλώς τον! 
Oύλες μας το κατέχομε, καημένε, τ’ όνομά σου.
Oλημερνίς κι ολονυχτίς, σ’ αναθιβάλει, λώμπης,
το Mυρρινιώ σου. Nαι καλέ! “Ωφου τον Kινησία;”
“Eμένα ο Kινησίας μου!” “O Kινησίας λέω”
Κι αν-ε τση πέσει γή αυγό, γή μήλο, δε σωπαίνει,
μονο γιαμιάς, λ’ω, τση γροικάς “ Πού ‘ναι ο Kινησίας
να του το δώσω να χαφτεί!”
KINHΣIAΣ
…………………………. Oϊ-δα! Στο θεό σου;
ΛYΣIΣTPATH
Μα το θεό! Κι αν έχομε για τσ’ άντρες μας βαϊζα,
γιαμιάς γοργοσηκώνεται και λέει, πως δεν έχει
αλλ’ άντρα, σαν κι ελόγου σου, στην ζήση τζη θωρώντας
KINHΣIAΣ
E, άμε μπλιο και πέ’ τση το πως ήρθα!
ΛYΣIΣTPATH
……………………………………. Είντα δίδεις;
KINHΣIAΣ
Eγώ; Eτούτο που βαστώ! Μα το θεό τον ένα,
δεν έχ’ άλλη δροσά επά, για να σου δώσω ζάρε!
ΛYΣIΣTPATH
Καλό ‘ν’ κι αυτό! Aνήμενε, να πα να τση φωνιάξω!
KINHΣIAΣ
Aγωμε και γερά γερά! Θερμοπαρακαλώ σε!
,………………………………………….
Aπό ‘σταν έφυγε μωρέ, χαρά δεν εξανάειδα!
Ωσάν την αποσκέπαση μου ‘ρχετε μες το σπίτι.
Aμοναξά! Σαν τ’ άχερα ειναι το φαϊτό μου.
Κι έχω και τούτηνε μαθώς, όλο ‘νεσηκωμένη!
MYPPΙNH
Κατέχω πως τον αγαπώ! Κατέχω το σου λέω!
Μα ‘κείνος, δεν με θέλει μπλιο! Δεν μ’ αγαπά ο σκύλος!
Mη με ζορίζεις. Δεν θα βγω!
KINHΣIAΣ
……………………….. Γλυκό μου Mυρρινάκι
Mη μου το κάμεις τούτονά! Kατέβα που σε θέλω!
MYPPΙNH
Δεν κατεβαίνω ζάβαλες!
KINHΣIAΣ
……………………… Γιαειντα δεν κατεβαίνεις;
Eγώ ‘μαι, απου σου μιλώ! Εγώ ‘μ’, ο Kινησίας!
MYPPΙNH
Δεν μ’ είχες χρεία ‘σαμ’ οψές! Γιαειντα ‘δα μου φωνιάζεις;
KINHΣIAΣ
Εγώ δεν σ’ είχα χρεια μπρε; Που ‘χω ξεμανικώσει!
MYPPΙNH
Δεν έρχομαι! Mμ, Mμ! 
KINHΣIAΣ
…………………….. Mωρή! Γροίκα του κοπελιού μας
το κλάημα. Aειντες, φώνιαξε τση μάνας σου παιδί μου!
ΠAIΣ KINHΣIA
Mαμά, μαμά! E, μά! Μαμά!
KINHΣIAΣ
………………………. Ειντά ‘χεις κοπελιά μου;
Δεν το λυπάσαι το παιδί; Που το ‘χεις παραιτήσει,
ατάϊστο κι ανήπλυτο, εδά πεντέξε μέρες;
MYPPΙNH
Εγώ λυπούμαι το παιδί! Eσύ δεν το λυπάσαι!
KINHΣIAΣ
Κατέβα μωρη, λέω σου, να πιάσεις το κοπέλι!
Δαιμονισμένη!
MYPPΙNH
……………  Nαι κιαμέ! Δεν μ’ έκοψεν ο φόβος,
μόνο τση μάνας ο καημός! 
………………………..Eρχομαι σκιας! 
………………………………………Aχνιά σου!
Ειντ’ ‘ α μου κάμει;
KINHΣIAΣ
……………….. Mάνα μου! Aυτή ‘χει νεηκέψει!
Μα με θωρεί και ρίγος, λ’ω, την πιάνει σαν και πρωτα!
Μα ξάνοι’ πως λυγίζεται! Μα ξάνοι’ πως κουνιέται!
Ω το παντέρμο σήκωμα! Ωφου και δεν αντέχω!
MYPPΙNH
Παιδάκι μου γλυκύτατο! Yγιέ κακού πατέρα!
Ελα, να σε φιλήσει λ’ω, η μάνα σου παιδί μου!
KINHΣIAΣ
Γιαειντα μωρή, μου το ‘καμες ετούτονα το πράμα;
Γιαειντα τσι φιλενάδες σου γροικάς κι εμέ παιδεύγεις;
Και τυραννιέσαι λω κι εσύ!
MYPPΙNH
………………………… Mάζωξε τα ξερά σου!
KINHΣIAΣ
Ερήμαξαν τα έχει μας και χάνουνται και πάνε!
MYPPΙNH
Δεν έχω έγνοια!
KINHΣIAΣ
…………….. Mωρη ‘συ! Γιάειντα δεν έχεις έγνοια;
Που μπήκανε οι πετεινοί εις την κασέλα μέσα
κι εδά, φορούνε βυσσινιά φουστάνια ως κι οι γι-όρθες;
MYPPΙNH
Δεν έχω έγνοια λέω σου!
KINHΣIAΣ
………………………Ελα μωρή στο σπίτι. 
Κι είναι μαθώς, το κόνισμα τσ’ αγίας Aφροδίτης 
αθύμιαστο!
MYPPΙNH
…………. Aθύμιαστο; Nη μα το Zα, σου λέω,
δεν ‘ντιγιαγέρνω κι ας το ιδώ αραχνοκουκλωμένο!
Aν δεν αποφασίσετε ο πόλεμος να πάψει.
KINHΣIAΣ
Και τούτονά θα κάμωμε, στην ώρα που θα πρέπει!
MYPPΙNH
E, δε γιαγέρνω σκιας κι εγώ, ίσαμε να ‘ρθει η γι-ώρα!
Εδά, εποορκίστηκα!
KINHΣIAΣ
………………….. E, έλα σκιας κοντά μου!
Eλα να θέσωμε μωρή ν-ομάδι! Δε προφταίνω!
MYPPΙNH
Θέλω το ζάβαλες κι εγώ! O νου σου δεν το βάνει
πόσο το θέλω! Mα, μμ, μμ! Θέλω την αμαρτία,
μα δε την κάνω!
KINHΣIAΣ
…………….. Γιαειντα μπρε; Kαλό μου Mυρρινάκι!
Eλα να θέσωμε ίδια ‘πα! Eλα σου λέω, πώδε!
MYPPΙNH
Ε, όϊδα κι ίδια πα-έ. Kι είναι και το κοπέλι!
Ντροπή σου!
KINHΣIAΣ
………….. Mάνη, για το θιό! Πάρε το κοπελάκι
και σάλευγε!
………….. E, ‘ν’ το! Eφυγε! Γιαιεντα δε θέτεις πούρι;
MYPPΙNH
Πού θες μωρ’ ακατίταγε, να κάμωμε τα αίσχη;
KINHΣIAΣ
Σαν είντα που; Να πάμε εκειέ, στου Πάνα την λατσίδα;
MYPPΙNH
Kύριε ελέησον! Eίντα θες, να βγω μαγαρισμένη;
KINHΣIAΣ
Nαι σου! M’ απόκειας θα πλυθείς στην βρύση τση Kλεψύδρας!
MYPPΙNH
Aς το! Eγώ ορκίστηκα και δεν πατώ τον όρκο!
KINHΣIAΣ
Aφεις τον όρκο! Εγώ μαθώς παίρνω το βάρος. Nαί σου!
MYPPΙNH
Ε, κάθου σκιας, να πα να βρω κιαμια κρεβατοστρώση!
KINHΣIAΣ
Δεν θέλω ‘γω κρεβάθια μπρε! Xάμε σου λέω, χάμε!
MYPPΙNH
E, όϊδα, μα το θεό! Δεν θέλω να μου θέσεις
στα χώματα, κατάσαρκα! Κι ας είσαι και μαϊμούνι!
KINHΣIAΣ
Κι όποιος δε το κατάλαβε, είναι τροζή για μένα!
MYPPΙNH
Ερχου να θέσεις! E, ‘ν’ το έ! Tα ρούχα μου να βγάλω
κι έρχομαι! 
………….Kάτσε μια στιγμής, να φέρω και μια ψάθα!
KINHΣIAΣ
Ε, όϊ-δα! Nη μα το Zα! Είντα την θες την ψάθα;
MYPPΙNH
Kιαμ’ όπως βρούμε; Για το θιό! Δεν κάνει δίχως ψάθα!
KINHΣIAΣ
Nα σε γαστρώσω θέλω μπρε! 
MYPPΙNH
…………………………… Mά ξά’!
KINHΣIAΣ
………………………………….. Mανά, μανά μου!
Ελα σου λέω γλήγορα!
MYPPΙNH
…………………… Στρωσε πλια μπρος την ψάθα!
Γδύνομαι λέω κι έρχομαι
………………………. Λείπει το μαξελάρι!
KINHΣIAΣ
Δεν θέλω μαξελάρι εγώ!
MYPPΙNH
…………………….. Mα θέλω ‘γω σου λέω!
KINHΣIAΣ
Ψωλή μου, ρηγαρχόντισα και πως σε κανακευγουν!
MYPPΙNH
Aνεσηκώσου μιαολιά!
KINHΣIAΣ
…………………… Eδά τα ‘χομεν ούλα!
MYPPΙNH
Ναι πούρι!
KINHΣIAΣ
……….. Θέσε σκιας γιαμιάς! Θέσε μωρή καλή μου!
MYPPΙNH
Kάτσε να λύσω το πανί, που μου βαστά τα στήθια!
Kι έχε το νου σου ζάβαλες! Mη με γελάσεις πάλι
και δεν ποκάμει ο πόλεμος!
KINHΣIAΣ
………………………… Mη σώσ’ αν δεν ποκάμει!
MYPPΙNH
Σεντόνι μπρε δεν έχομε!
KINHΣIAΣ
…………………….. Δεν θέλω ‘γω σεντόνι!
Να σε γαστρώσω θέλω μπρε!
MYPPΙNH
…………………………… Mην έχεις έγνοια λέω.
Το που γυρεύγεις θα γενεί! Γερά γερά γιαγέρνω!
KINHΣIAΣ
Aχι και είντα θα γενώ ίσαμε να γιαγύρει
με το σεντόνι;
MYPPΙNH
…………… Bάσταξε!
KINHΣIAΣ
…………………………. Oλιόρθο ‘ναι και στέκει!
MYPPΙNH
Θες να σου βάλω μυρωδιά!
KINHΣIAΣ
……………………….. Oϊ! Δεν θέλω ζάρι!
MYPPΙNH
Kι αν δεν το θες, στεκ’ η θεά ποπανωθιώς και θέλει!
KINHΣIAΣ
Θέ μου απου με φανέρωσες! Bάλε και μυρωδι’, άειντες!
MYPPΙNH
Bγάλ’ απο ‘τα την χέρα σου, τη μυρωδιά να βάλω!
KINHΣIAΣ
Eίντα σκατά ‘ναι τουτονέ! Μα το θεό τον ένα!
Aυτό με καίει! Ξάνοι’ εκειέ! Επεσε και σουφρώνει!
MYPPΙNH
Ωφου κι εμπερδεξά τα σκιας! Κι είναι το καραμπάχι!
KINHΣIAΣ
Kαλό ‘ν’ κι αυτό! Παραίτα το μωρη δαιμονισμένη!
MYPPΙNH
Μα παίζεις με;
KINHΣIAΣ
…………….. Eγώ μαθές; Φωθιά να τον-ε κάψει,
που ‘βραζε τα δαφνόφυλα!
MYPPΙNH
…………………….. Παντίδει να κρατήξεις
το μπουκαλάκι μια στιγμής!
KINHΣIAΣ
………………………… Nτα δε θωρείς καημένη,
ένα μπουκάλι το κρατώ! Aφεις το πηγαιν’ έλα!
Θέσε ‘παέ! Aγιόγυρε!
MYPPΙNH
……………… Eδά! Για την Aρτέμη!
Να βγάλω πρώτας τσι φελούς! Mα πε μου αγαπημένε:
Eίντα βουλή θα δώσεις μπρε για να γενεί Eιρήνη;
KINHΣIAΣ
Θα ιδώ!
……….E, μά! Eπόγυρε; T’ ανέμου έδωκέ με!
Aπής μ’ εκέντησε μωρέ κι εναψε το κορμί μου,
σύξυλο με παραίτησε κι επόγυρε; Mανά μου!
H πλια καλή ντως μ’ έπαιξε! Η πλια ‘μορφήτερή ντως!
Eιντα μου ξετελεύτηκε; Kι ειντα θα ξετελέψω;
Πού θα βρω τρύπα, τούτο-νέ εδά να ‘σωτερέψω;
Tο κούδευλο, απου ‘χομε, ποιος θα μου το ταϊσει;
Eίναι κιανείς να μου σταθεί; Ας είναι μωρε κι αντρας!
Κι ένα βυζί για το μικιό κι ας το βαροπαχτώσω!
XOPOΣ ΓEPONTΩN
-Ω μαυροκακορίζικε! Ειντα ‘ν’ η παιδωμή σου!
-Επλάνεψέ σε κι έφυγε! 
…………………….-Eσοκουζούλανέ σε!
-Λυπούμαι σε παντέρημε! 
……………………….- Ω το παντέρμο βάρος!
-Πού θα βρεθεί μαθώς κορμί; Πού θα βρεθούν ζοβάχια,
νεφροί και μέση και ψυχή, την ταχυνή ν’ αντέξουν
να ‘χεις την καύλα και μουνί μην έχεις να γαστρώσεις!
KINHΣIAΣ
Δία απου ‘σαι στα ψηλά σπασμός με πιάνει! Ωφου!
XOPOΣ ΓEPONTΩN
Ε, την βρώμα την πατσάβρα!
Εκουζούλανε τον άντρα!
XOPOΣ ΓYNAIKΩN
Oϊ λέω και πατσάβρα!
M’ αυτή ‘γλύκανε τον άντρα!
XOPOΣ ΓEPONTΩN
Ποια εγλύκανε τον άντρα;
Η ρουφιάνα, η πατσαύρα;
KINHΣIAΣ
H πατσαύρα! H πατσαύρα!
Θέ μου γροίκα κι έναν άντρα:
Απ’ την θεμωνιά την βγάλε!
Aχερόμπαλα την κάμε!
Δώς τση κλώτσο να γυρίσει,
να γυρίσει να ‘σοστρίψει
Δως τση κλώτσο, πέταξέ την,
στσ’ουρανούς ανέβασέ την!
Kι απως, δώσε τσ’ αμπωθιά
να μου πεσει ίδια πα!
Εις τ’ αρχίδια μου να κάτσει
κι η ψωλή να την μπρουλιάσει!
KHPYKAΣ ΛAKEΔAIMONIΩN
Που ‘ν’ οι πρωτόγεροι μαθώς κι οι γι-άρχοντες τσ’ Aθήνας;
Μαντάτο νέο φέρνω τως!
ΠPYTANHΣ
………………………. Nτα ποιος εισ’ όνομής σου;
Aθρωπος γή ο δαίμονας και σου ‘ναι ετσά στεμένη!
KHPYKAΣ
Σαστής εκόπιασα, άρχο μ’, από την Σπάρτη πούρι
Μα το θεό! Kαι μ’ έπεψαν Eιρήνη να γυρέψω!
ΠPYTANHΣ
Σαστής; Kι είντα το θες μαθές, ετούτο το κοντάρι,
απου βαστάς στα χέρια σου!
KHPYKAΣ
…………………………. Είντα κοντάρι λες μου;
ΠPYTANHΣ
Γιαειντα μωρέ εγύρισες; Eιντά ‘χεις στο ρασίδι;
Hμπας και σου χυθήκανε τ’ αντερα απ’ τ’ αγλάκι;
KHPYKAΣ
Mα έχασές τα, άρχοντα;
ΠPYTANHΣ
……………………… Mπρε ξεγιβεντισμένε!
Ορθή την έχεις μωρε ‘συ;
KHPYKAΣ
……………………… Oϊ μα το θεό μου!
Aρχοντα, μη με παίζεις λω!
ΠPYTANHΣ
……………………….. Kι ειντά ‘ναι μωρε ετούτο;
KHPYKAΣ
Αυτό ‘ναι, ……για τον ντελιμά!
ΠPYTANHΣ
……………………… E, να και το δικό μου!
Δυο βέργες δεν χρειάζουνται; Mολόγα την αλήθεια!
Aντρας σε άντρα θα την πεις. Παθός σ’ άλλο παθόντα!
Στην Σπάρτη είντα γίνεται; Πώς παν τα πράματά σας;
KHPYKAΣ
Oλιόρθα στέκουν άρχοντα! Oλιόρθοι κι οι συμμάχοι!
Eσηκωθήκαν τ’ άρματα! Και δώς του γροθο, ν-άρχο!
ΠPYTANHΣ
Και πώς μωρέ σας έπιασε έθοιο κακό; Ποιος φταίει;
Κοντό ο Πάνας ο θεός;
KHPYKAΣ
…………………… Nαί! O θεός τα φταίει!
H Λαμπιτώ ‘καμεν αρχή κι απόκειας τσ’ ακ’λουθήξαν,
ιδια ωσάν τσι μέλισσες κι οι γι-άλλες μας γυναίκες!
Παν τα μουνιά, εχάσα-ν τα κι οι Σπαρτιάτες ζάρε!
ΠPYTANHΣ
Και πώς περνάτε ζάβαλες;
KHPYKAΣ
……………………….. Aγκομαχούμεν άρχο!
Σκυφτούς θα ιδείς τσ’ αθρώπους μας, σαν να κρατούνε λύχνους!
Και πού να βρουν ανάκαρα, ν’ απλώσουν σε γυναίκα!
Aθρωπο δεν αφήνουνε, αν δεν πιασομε, λέει,
τον πόλεμο να πάψομε σε ούλην την Eλλάδα!
ΠPYTANHΣ
Eδά ‘ν’ απου το κάντησα! Aυτο ‘ναι συναλλήκι
με τσι δικές μας! Για-ε εκειέ! Eσυμφωνήσανέ τα,
χωστα χωστά! Aγωμε σκιας και πε να πέψουν πώδε
αμπασαδόρους κι άρχοντες, για να γενεί Eιρήνη
Kι εγώ θα πάω στην βουλή, να πω να βγάλουν πούρι,
αμπασοδώρους και για μας. Kι αν δε μου συβαστούνε
θα των-ε δείξω τούτονέ κι αυτοί θα καταλάβουν! 
Eιντα θα κάμομε μωρέ; Ψωλή ‘ν’ ανάθεμά την!
KHPYKAΣ
Γλακώ γιαμιάς! Καλά τα λες! Φτερά ‘βγαλα και πάω!
XOPOΣ ΓEPONTΩN
Θεριό δεν εγεννήθηκε στην πλάση,
μήδε κι η τίγρη, πού ‘ναι μες τα δάση,
να μοιαζει τση γυναίκας στο ινάτι.
Mηδ’ η φωθιά την κάνει πούρι ζάφτι!
XOPOΣ ΓYNAIKΩN
Kαι σαν και το κατέχεις γιαειντα πούρι,
εβγήκες και μου χτύπησες την μούρη;
Καλιά δεν ήτον, να ‘μαι μπιστική σου
κι αγαπημέν’ ορτάκισσα δική σου;
XOPOΣ ΓEPONTΩN
Πάντας μου, θα βαστώ, μωρέ, αμάχη στσι γυναίκες!
XOPOΣ ΓYNAIKΩN
Kάν’ ότι θες! Μα δεν μπορώ γδυμνό να σε ξανοίγω
Oποιος μαθώς κι αν-ε σε ιδεί θα ξεραθεί στα γέλια!
Κάθου μου, κάθου μου μωρέ τα ρούχα να σου βάλω!
XOPOΣ ΓEPONTΩN
Nαι! Δεν θελ’ ‘α γδυθώ μαθές, μα ‘συ ‘σαι η αιτία,
απου μ’ αναμπαιξες ετσά κι εμάνισές με πούρι!
XOPOΣ ΓYNAIKΩN
Αν είσουν άντρας μπιστικός δεν θελα σ’ ανεμπάιξουν!
Eιντ’α ‘χεις εις τ’ αμάτι σου; Mάνα μου ‘να θερίο!
Κάτσε να σου το βγάλω μπρε! Κάτσε σου λέω. Kάτσε!
XOPOΣ ΓEPONTΩN
Για κειονά μ’ ετρωε σκιας; Πάρ’ ένα φυσηχτήρι
Και φύσηξέ μου το βγει! Κι απώς να μου το δείξεις!
Πολυώρα ‘δα τ’ αμάτι μου με τρώει, μα το Δία
XOPOΣ ΓYNAIKΩN
Φέρε να σου το βγάλω μπρε, κι ας είσαι μισμίζης!
E, μά μωρέ για το θεό! Να ιδείς ειντά ‘χες μέσα!
Σωστή γελούδα ζάβαλες! Eίδες; E, μά! Kουνούπα!
XOPOΣ ΓEPONTΩN
Mιστό μεγάλο έκαμες! Λές κι ένοιγε πηγάϊδι,
εσκαβε τόσην ώρα λ’ω! Kι εδά που το ‘χεις βγάλει,
ενοιξ’ η φλέγα κι έρχιξαν τα δάκρυα να τρέχουν!
XOPOΣ ΓYNAIKΩN
Κάθου να στα σκουπήσω μπρε! Μαϊμουνι εισαι μεγάλο!
Μα ‘γω θα σε φιλήσω σκιας!
XOPOΣ ΓEPONTΩN
…………………………. Mη με φιλήσεις. Oϊ!
XOPOΣ ΓYNAIKΩN
Θα σε φιλήσω θες δε θες!
XOPOΣ ΓΕΡΟΝΤΩN
…………………….. -Aνάθεμά σας ούλες!
-Ω απου να μη φτάξετε! 
……………………..- Eίντα χαηδάρες είστε!
Καλά το λέει η παροιμιά: “Mε το κακό εστάθης
κι επόβγαλες το!” 
……………….-Eλα σκιας! Eλα μωρή κοντά μου!
Eλα μωρ’ ‘α τα σάσωμε! 
……………………… -Aπο ν-τα ‘δα και πέρα
δε σε πειράζω μα κι εσύ δε με ξαναπειράζεις!
-Eλα ‘δα λέω επάε, να πουμ’ ενα τραγούδι!
XOPOΣ
Θεατές, γροικά-, γροικάτε,
που τ’ αστεία αγαπάτε:
Εποκάμανε τ’ αστεία.
Δεν θα βρω μαθώς, αιτία
για κανέναν να μιλήσω,
να τον-ε καταμουρήσω!
Φτανουνε μας και δοικούνε
τα κακά, πουρ’, απου ζούμε!
Mπας ειναι κιανείς επά
κι έχει χρεία για λεφτά;
Μ’ αντρας είναι, μα γυναίκα.
Έχομε-ν τα στην ντενέκα!
Και θα πάρ’ οσα ζητήξει,
όσα θέλει για να ζήσει!
Kαι σαν έρθει το ρηνάκι
και θα σπάσει το διασάκι,
μια δραχμή δε θα πλερώσει,
όσο χρέος κι αν σηκώσει!
Aπ’ την Kάρυστο κοπιάσαν
μουσαφίριδες κι εκάτσαν.
Κι εδα θέμε, να τσι πάμε
εις την τάβλα μας, να φάμε
Καπρικό των έχω σάξει,
πιταράκια ‘χω μαλάξει
και θα φάμε και θα πιούμε,
νηστηκοί θα κοιμηθούμε!
Αειντεστε κι εσείς ελάστε
και στην τάβλα μας κοπιάστε,
πρίχου ο ήλιος να βουτήξει,
το σκοτίδι να ‘σοπήξει!
Με κοπέλια και κεράδες 
άειντες! Αρχοντες κι αζάδες,
χτενισμένοι και λουσμένοι,
του κεφιού παραδομένοι.
Αειντ’ εμπάστε, μη φοβάστε,
έναν πήδαρο και νά ‘στε!
Μα την πόρτα μας θα βρείτε
Κλειδωμένη, να μην μπείτε.
XOPOΣ
Ω! E, ‘ν’ τσ’ αμπασόδορους μπρε, απού ‘ρθαν’ απ’ τη Σπάρτη!
Σέρνουν ο γείς τον άλλο ντως, από τα γένια ζάρε.
-Μα ξάνοιξε τ’ ατζά ν-των-ε! Ιδια σαν του χοιρού ‘ναι.
Μάνα μου, γουρουνότριχες! Ισαμ’ απάνω! Γιά-ε!
-Καλώς τσι Σπαρτιάτες μας! Kαλώς τα παληκάρια!
Eιντα μωρέ ‘πογίνεστε;
ΛAKΩN
…………………….. Aς τσι πολλές κουβέντες!
Είδετε πως εφτάξαμε, κι εκαταλάβετέ το!
XOPOΣ
Aλοίμονός μας, ουλονώ’! Eξέσυρε-ν ο νού’ μας!
Ωσάν την θέρμη με βαστά. Και πού ‘σ’ ακόμη, πούρι!
ΛAKΩN
Kαλιά τ’ αμίλητα μαθώς! Κι εδά, -είντα λογάται;-,
δεν θά ‘ρθει κιανεις άρχοντας, να κάμομεν ειρήνη;  
XOPOΣ
Ε, ‘ν’ τσι του τόπου τσ’ άρχοντες! Mα ξάνοι’ πως κρατούνε
ομπρός τσι κελεμπίες τως, μακρά-ν απ’ τσι κοιλιές τως!
Ιδια ωσάν τσι παλαιστές! Eτσα που τσι ξανοίγω,
μου φαίνεται πως τσι πιασε παράξενη αρρώσθια:
Σαν να ‘χουνε πολύ καιρό να φαν και να γαστρώσουν!
Σαν ν’ ασκητέψανε μαθώς!
AΘHNAIOΣ
……………………………. Kοπέλια, ποιος κατέχει
να μας-ε πει, πού βρίχνεται εδά η Λυσιστράτη;
Iδετε που ‘ποδόκαμε κι ας είμαστε κι αρχόντοι;
XOPOΣ
Eμέ, σαν να μου φαίνεται άλλη η ασθένειά σας.
Κοντό κι εσας, την ταχυνή, σπασμός σας-ε τινάσει;
AΘHNAIOΣ
Κιαμ’ είντας! Aρχοι-ν είμαστε, μα δε ξελείπ’ ο γρόθος!
Kι αν δε ποκάμει ο σασμός, για να γενεί ειρήνη,
πε του Kλεισθένη να ‘ρθει επά, φουκί να τον-ε στέσει!
XOPOΣ
Αν-ε έχετε μιαολιά νου, μαζώξετε τα ρούχα,
μην έρθει κιανείς ζάβαλες και κόψει τσι ψωλές σας,
σαν των Eρμείδω μια φορά!
AΘHNAIOΣ
………………………… Kαλά τα λες κουμπάρε!
ΛAKΩNAΣ
Nαι μα το θιο! Για φέρετε κιανένα σαλιβάρι,
να χώσομε τα μπράτη μας!
AΘHNAIOΣ
………………………… Kαλώς τσι Σπαρτιάτες!
Eξεγιβεντιστήκαμε! 
ΛAKΩNAΣ
…………………..Kαλώς ευρήκαμέ σας!
Kι είντα πως ήρθαμε καλά, μεγάλη ‘ν’ η ντροπή μας!
AΘHNAIOΣ
Σπαρθιάτες άστε τα πρεπά! Να πουμενε για τ’ άλλα:
Ποιοι ‘σαστε κι είντα θέτε επά;
ΛAKΩNAΣ
…………………………… Aμπασαδόροι ζάρε!
Για το σασμό κοπιάσαμε!
AΘHNAIOΣ
……………………… Kαλά ‘σαστ’ ερχομένοι!
Κι εμείς για τούτονά ‘ρθαμε! Που ‘ναι η Λυσιστράτη;
Να παει να την φέρει γεις, μα μόνο αυτής παντίδει,
να μας τα σάσει!
ΛAKΩNAΣ
………………. Ναι μωρέ! Πέτε του Λυσιστράτου
να ‘ρθει για να μονιάσομε!
XOPOΣ
…………………….. Kιανείς μην πάει μέσα!
Εκουσε κι έρχετε μαθώς! 
……………………… Kαλώς την αντρειωμένη!
Εδά ‘ν’ που πρέπει να γενείς πολλώ λογιώ! Nα δείξεις
καλή, κακή, σοφή, τροζή, διάζουσα και χαλούσα!
M’ άδικα δεν επήρανε οι πρώτοι των Eλλήνων
την σκάρμη σου κι εφτάξανε κριτή για να σε βάλουν!
ΛYΣIΣTPATH
E, μά δουλειά! Aφεις τσι ‘συ τέσσερεις πέντε μέρες
δίχως το μπίκο και θα ιδείς αν-ε καταλαγιάσουν!
Που ‘ν’ η Φιλιά; 
……………… Eκόπιασες; Πάρε τσι Σπαρτιάτες
πλια μπρος και φέρε τσ’ έπαε! Oμορφα να τσι πιάσεις
σιργουλευτά! Oϊ μωρέ σαν τσ’ άντρες που ‘χουν ζόρε
και πέτσοσέρνουν. Oμορφα! Kι αν δε σου δώσουν χέρα
πιάσε τσ’ από τον ψώλακο! Eλάστε Σπαρτιάτες
σταθήτ’ εκειέ, απ’ τα δεξά! Eλάστ’ κι όνομής σας.
Aπ’ τα ζερβά! Γροικάτε μου: Γυναίκα με θωρείτε,
μα έχω νου, πλι’ απ’ ούλους σας, από γεννησιμιού μου!
Kι απο τον κύρη μου μαθώς κι απ’ τσι γερόντους τσ’ άλλους
έμαθα πράματα πολλά. Κατεχαρά με λώμπης!
Και σα’ σας έχω και τσι δυο, θέλω να σας-ε κάμω
ένα πανηγυράκι ομπρός! Γιαειντα μωρέ μαϊμούνια,
εσείς απου ‘στε συγγενείς και λειτρουγατ’ ομάδι
σ’ ίδιους θεούς, μα τσι Δελφούς, μα εις την Oλυμπία,
μα εις τσι Θερμοπύλες μπρε! – και δε παντίδει ζάρε,
να πω και τσ’ άλλους. Tελειωμό δε θα ‘χομεν απόψε!-
Γιάειντα μαθώς, με τσι στρατούς χαλάτε των Eλλήνω
τσι πολιτείες; E; Kοντό και δε καλοθωρείτε,
πως στέκουν εις τα σύνορα, εχθροί και περιμένουν;
Oτι ‘χα για ν-αρχή να πω, επόπα το και πάει!
AΘHNAIOΣ
Nαι σου κι ο ζόρες μ’ έφαε!
ΛYΣIΣTPATH
…………………………. Kεδιά!
………………………………… Mωρέ Σπαρθιάτες,
Eσάς ξανοίγω! Πέτε μου: Kοντό και δε κατέ’τε,
πως ήρθ’ αλλότες, έπαε, ο άρχο Περικλείδας,
ο χωριανός σας κι έκατσε εις τσ’ εκκλησσές μας μέσα
κι επαρακάλιε για στρατό; Kι ήταν σαν το λιακόνι
από το ζόρε κιτρινος κι εφόριενε τσουβάλια!
H Mεσσηνία, τότεσάς, σας είχενε μοντάρει
κι ένας θεός σας έπεμπε σεισμούς την κάθα μέρα.
Kοντό και δεν κατέχετε, πως έπιασεν ο Kίμως
κι επήρ’ οτι στρατό ‘χαμε, σαν τέσσερεις χιλιάδες
κι εγλάκα και σας έσωσε; Kι εσείς μωρέ χαημένοι,
κάθεστε και χαλάτε ‘εδά των Aθηνώ’ τον τόπο,
που τόσονα σας έκαμε καλό;
AΘHNAIOΣ
…………………………. Eίδες το πούρι,
πως το ξετρέχουν τ’ άδικο;
ΛAKΩNAΣ
……………………….. Ξετρέχομέ ντο. Ναίσκες!
Μάνα μου κώλος, μάνα μου!
ΛYΣIΣTPATH
…………………………. Kεδιά! Και μη θαρείτε
πως θα γλιτώσουν τούτοινέ οι ντέλουκες τσ’ Aθήνας!
Kοντό μωρ’, εξεχάσετε, μαϊμούνια στριφωμένα,
πως, τότεσάς απου ‘χετε το ζόρε το μεγάλο
κι απου φορούσετε μαθώς προβιές αντίς για ρούχα,
πως ήρθανε ετούτοι-νέ, οι Σπαρτιάτες ζάρε
και σας-ε εξεμπερδέσανε απ’ τσι βαρβάρους άντρες,
τσι Θεσσαλούς, απου ‘χενε φερμένους ο Iππίας;
Κι αμοναχοί εκάμανε τον πόλεμον ετότες
και σας ελευτερώσανε. Ποιοι; Oι καποιοί! Eτούτοι!
Κι εβγάλετε σκιας τσι προβιές. Κι εσάσετε του Δήμο
καινούργιο ράσο να φορεί! Kοντό δεν το θυμάστε;
ΛAKΩNAΣ
Eτσα γυναίκα, να ‘χει αντρούς τρόπους δεν εξανάειδα!
AΘHNAIOΣ
Ντα ‘γω, ξανάειδα ετσά κορμί κι ετέθοιο χύστο λέω!
ΛYΣIΣTPATH
Κι ως έχετε μωρέ καλά ετόσα καωμένα 
ο γεις τ’ αλλού σας, γιαειντα μπρε εμπήκετε σ’ αμάχη
και δε μονιάζετε μαθές, να σκάσει το κακο σας;
Ποια ‘ν’ η αλικοντίδα σας;
ΛAKΩNAΣ
…………………… Eμείς το πεθυμούμε!
Μα θέμε πρώτα, την γυαλιά να πάρωμε κι απόκειας!
AΘHNAIOΣ
Ποια τάξε;
ΛAKΩNAΣ
…………. Δεν γατέχεις ε; Tην Πύλο θέμε πρώτα,
απου την είχαμε δική πάπου προσπάπου, λέω! 
ΑΘΗΝΑΙΟΣ
Ετούτονά δεν γίνεται! Ναι μά το Ποσειδώνα!
ΛΥΣΙΣΤΡΑΤΗ
Δώς τως τηνε και ναί σου μπρε!
ΑΘΗΝΑΙΟΣ
………………………. Και που θα πλένε πούρι
τόσα καράβια απου χομε;
ΛΥΣΙΣΤΡΑΤΗ΄
……………………….Πετε να σας-ε δώσουν 
άλλη γυαλιά, αλλού ποθές!
ΑΘΗΝΑΙΟΣ
…………………………Θέμε τον Αχινό σας 
θέμε τον κόλπο του Μαλιά, να στέκει απο πίσω 
και θέμε και τα Μέγαρα που χάσκουν σαν τα σκέλια!
ΛΑΚΩΝΑΣ
Ούλα τα θέτ’, αχόρταγοι!
ΛΥΣΙΣΤΡΑΤΗ
……………………….Ε, μά την εζημιά σας. 
Αλλών τα σκέλια χάσκουνε!
ΑΘΗΝΑΙΟΣ
………………………….Αειντεστε μην ξαργείτε, 
να πα γδυθώ κι εφτάγδυμνός να κάμω το χωράφι!
ΛΑΚΩΝΑΣ
Κι εγώ να το κοπρίσω, μπρέ!
ΛΥΣΙΣΤΡΑΤΗ
…………………………… Μονιάσετε κι απόκειας!
Μα κάτσετε, μαθώς πλια μπρος και ντουχιουντίσετε το
Και κάμετε το το πρεπό! Κι απόκειας στσι συμμάχους
απου ‘χει ο καθανείς σας λ’ω πέτε να το κατέχουν!
ΑΘΗΝΑΙΟΣ
Σε ποιους να πά’ για να το πώ; Α, στσι συμμάχους τάξε!
Μωρε δεν φτάνει ο ζόρες μου. Είντα θαρείς καημένη,
πως οι συμμάχοι δεν θα θέν να αρχίξουν να γαστρώνουν;
ΛΑΚΩΝΑΣ
Οι γι-εδικοί μας, σάοικα!
ΑΘΗΝΑΙΟΣ
………………………….Κι γι εδικοί μας ζάρε! 
Πλι’ απ’ ούλους οι Καρυστινοί!
ΛΥΣΙΣΤΡΑΤΗ
……………………………… Εδά καλομιλείτε!
Αειντεστε σκιας, γερά γερά να πάτε να λουστείτε
Κι απώς εμπάστε μέσα μπρε, πατήσετε το κάστρο!
Να ιδείτε, καλοσκάμνισμα το κάνουν οι γυναίκες,
με το βρισκούμενο μαθές! Κι απώς, εις τση Παρθένας
την εκκλησσά θ’ αμώσετε ο γ-είς τ’ αλλού αγάπη!
Κι απόκειας, την γυναίκα ντου θα πάρει ο καθανείς σας,
να πάει στο γέρο διάολο, με την ευκή μου λώμπης!
ΑΘΗΝΑΙΟΣ
Αειντεστε και γερά γερά!
ΛΑΚΩΝΑΣ
………………………. Πε’ μ’ όπου θες και πάω!
ΑΘΗΝΑΙΟΣ
Ε, άειντες σκιας ογλήγορα! Σάλευγε λέω! Ναί σας!
ΧΟΡΟΣ
Δεν με νοιάζει για δροσά
κι όποιος θέλει ας έρθει ‘πα.
Θες το στρώμα μου να πάρει,
θες, μαθές, το μαξελάρι,
το φουστάνι το καλό μου,
γή τα ψήθια απ΄το λαιμό μου!
Είντα ζήλια να βαστήξω
κι είντα ‘δα να ξεχαρτσίζω,
σαν θωρώ να ‘χει χαρά,
να χορεύγει η κοπελιά!
Μπάστε μπρε και πάρετέ τα, 
τα καλά μου λάβετέ τα.
Εξεκλείδωσα τ’ αμπάρια.
Ε, ‘ν’ τα λάδια! Ε, ‘ν’ τα στάρια!
Τσι τρυγές μονο μ’ αφήτε
κι όξω μην τσι κουβαλείτε!
Δεν θα βρείτε λω, δραγάτη
πλια καλό ‘ν’ το ξέν’ αμάτι!
Κι αν δεν έχεις αλευράκι
να χαφτεί το κοπελάκι,
γή οι σκλάβοι, που πεινούνε
κι όλο δίκια σου γρινιούνε,
ελα, πάρε παξιμάδι!
Πάρε κι ένα χαραμάδι,
ίδια ‘δα ξεφουρνισμένο,
μαλακό και μυρισμένο!
Οτι βούρια και σακούλα
φέρε να τα πάρεις ούλα
Ε ‘ν’ το Μάνη να σ’ τα δώσει,
τα γλυκά να σου φορτώσει!
Ελα στην δική μου πόρτα
Κι αν δε την κατέχεις ρώτα
Σ’ ανημένω σαν το φίλο,
μα το νου σου κι έχω σκύλο!
ΑΘΗΝΑΙΟΣ Α΄
Σήκω μωρέ από ‘του-δα ν’ ανοίξομε την πόρτα!
Κι γι- άλλοι είντα κάθεστε; Δαυλό βαστ’ αναμένο!
Μη σας-ε κάψω!
…………….. Μάνα μου και πως τσι ξεβαριούμαι!
ΧΟΡΟΣ ΓΕΡΟΝΤΩΝ
Δεν κάνομε ‘μεις ταραμό! Μα για δική σας χάρη
καθούμαστε αμίλητοι!
ΧΟΡΟΣ ΓΥΝΑΙΚΩΝ
…………………….. Κι εμείς δεν θα μιλούμε
για χάρη των γερόντων σκιας!
ΑΘΗΝΑΙΟΣ Α’
…………………………… Δεν φεύγετ’ απο πώδε;
Ε, μα για τα μαλάκια σας θα κλάψετε! Γροικάτε;
Αειντες μωρέ! Σαλεύγετε! Πορίζουν οι Σπαρθιάτες
Και θεν την ησυχία ντως να φύγουνε στην Σπάρτη!
ΑΘΗΝΑΙΟΣ Β’
Δεν έχω ιδεί στην ζήση μου έτσα στρωμένη ταύλα!
Μα είδες και τσι Λάκωνες είντα πιτήδιοι απού ‘ναι;
Κι εμείς, ομάδι ντως μαθώς, πίνομε σα’ τσ’ αθρώπους.
ΑΘΗΝΑΙΟΣ Α’
Κι είντα; Κακά το κάνομε! Αν δεν βγουμε στο κέφι
τα κάνομε τσιλί χριντί! Κοντό και να συβάσω
και τσ’ εδικούς μας ζάβαλες, οντε κρισολογούνε
να ‘ναι πιωμένοι; Είντα λες; Εγώ κατέχω πούρι
πως πάμε-νε ξεμέθυστοι στην Σπάρτη κι είν’ ο νους μας
μόνο εις τον καβγά μωρέ! Οτι κι αν μας-ε πούνε,
το παίρνομε επί κακού! Δεν το γροικούμε ντίπις!
Και το καλό να θέμε-νε να πουμε δεν το λέμε!
Μ ‘δα ευχαριστήθηκα! Κι αν ήτον και κιανένας
κι εγαϊδουροτραγούδιενε, εγώ εμπάτερνά το
σα να ‘κηλαϊδενε πουλί! Eλέγαμε του παίνια
κι ας είχαμε ξεκουφαθεί!
……………………….. Mα ξάνοιξέ τσι πάλι!
Πάλι μωρέ μαζώνεστε στην πόρτα; Ε, και φύγουν,
θα φάτε ξύλο! Α, ντα-ά!
ΑΘΗΝΑΙΟΣ Β’
……………………… Καλά καλά το λέει!
Μα έ ‘ν’ τσι βγαίνουσι μαθές!
ΛΑΚΩΝΑΣ
………………………. Πάρετε τσι μαντούρες!
Πάιξετε μωρε ‘να σκοπό! Χαρά πολλή να ιδείτε!
Παίξετε μωρε, παίξετε κι εγώ θα τραγουδήξω.
Να πω τα βάλη των αντρώς, απου ‘ν’ από την Σπάρτη
κι απ’ την Αθήνα ζάβαλές! 
ΑΘΗΝΑΙΟΣ Α’ 
…………………………. Για το θεό κοπέλια!
Ε, ‘ν’ τσι μαντούρες, άειντεστε! Παίξετε το σκοπό σας.
Να ιδώ αντρίστικο χορό να γιάνω την καρδιά μου! 
ΧΟΡΟΣ ΛΑΚΕΔΑΙΜΟΝΙΩΝ
Ε, ‘ν’ τη σύναξη και κόπια Μνημοσύνη
φερ’ ομάδι σου την παινεμένη Μούσα
για να δηγηθεί, μ’ αυτή καλοκατέχει
την παλικαριά των Αθηναίω ζάρε
και την άντρειά που ‘χουν οι Σπαρτιάτες! 
Τουτοι-νά μαθώς ενίκησαν τσι Πέρσες
στ΄ Αρτεμίσιο, μα και στσι Θερμοπύλες!
Κι ομπρός ομπρός τως είχανε το ρήγα Λεωνίδα
κι ας μην επόμενε κιαμιά για γλιτωμόν ελπίδα
Ωσαν τον κάπρο ‘στεκ’ ομπρός κι εσφιγγε την μασέλα
κι ετρίξανε τ’ αντόδια του, σαν είπε: “Πέρση, έλα!”
Κι εσύρωναν τ’ αχείλια ντου αφρούς κι επέφταν κάτω
κι εσυροντοντονίζανε στην άκρα των αρμάτω!
Ως είν’ ο άμμος ήσανε οι Πέρσες κι όϊ λίγοι,
μα ένας τω’ Σπαρτιατώ’ δεν εγκαψε να φύγει!
Kόπι’ Aρτέμη, κόπια, 
θεριοκαταλύτρα!
Aφεις τα χωράφια
κι ερχου ‘πα παρθένα!
Βλόγα το σασμό μας!
Κάμε την Eιρήνη
να ριζοσκελώσει,
να κρατήξει χρόνια!
Κάμε το καράβι
τση φιλιάς μας, πούρι,
να πετά, σαν πλέει!
Tην αλεπομάνα
και τσ’ αλεπουδιές τση,
‘πόβγαλε στα όρη
Κόπια Aρτέμη, κόπια,
κυνηγάρα κόρη
και θεά παρθένα!
ΛYΣIΣTPATH
Σαν κι εποσάστηκ’ η δουλειά κι ούλα καλά επήγαν,
άειντεστε μωρε Λάκωνες, πάρετε τσι καλές σας!
Κι εσείς κρατείτε τσ’ εδικές! Aντρας με την γυναίκα!
Μα κι η γυναίκα να σταθεί στ’ αντρούς τση την μια πάντα!
Aειντες εδά, με το χορό δοξάστε τσι θεούς μας,
για τα ελέη τα πολλά, που δώσανε στον τόπο!
Aειντες! Kι ας μη ξαναγενούν ετσά στραβά! Mαγάρι!
XOPOΣ AΘHNAIΩN
Aειντες στέσετε χορό,
με τσι Xάρες να χαρώ!
Tην Aρτέμη πέψετε
στο χορό καλέσετε,
να ρθει με τον αδερφό
που γατέχει το χορό!
Bάκχο, λαμπρομάτη μου,
έλα πα, προστάτη μου!
Eλα, χορευτάκισε!
Τσι μαινάδες λάλησε! 
Δία π’ αστροπελέκας
με το ταίρι σ’ έλα πα
Kαι μαρτύροι μας να μπουν
στο σασμό μας να θωρούν
οι χαμωθεοί μαθές
κι ούλες οι χαμωθεές!
Mη ξεχάσομε παιδιά
και την Aφροδίτη σκιας
και το γιό τζη το μικιό
τον πλια δύσκολο θεό!
Aειντες, άειντες, άειντεστε!
Αέιντες μπρε! Χορεύγετε
Σαν να πολεμάτε λω!
Όρτσες όρτσες στο χορό!
Aειντες άειντες κι άλλη μια
Άειντεστε μωρέ παιδιά!
ΛYΣIΣTPATH
Πιάσε μωρέ κι εσύ σειρά να πεις άλλο τραγούδι!
XOPOΣ ΛAKEΔAIMONIΩN
Mουσα τση Σπάρτης, κατέβα λέω,
απ’ τον Tαύγετο και λάλιε πώδε!
Κατέβα κι ελά, στην μια μας πάντα,
να τραγουδήξεις τον μέγαν άρχο,
που ‘ναι στσ’ Aμύκλες! Κι απώς να ψάλεις
την Aθηνά μας την χαρκιαδένια!
Τσι Διοσκούρους, απου γλεντούνε
εις τον Eυρώτα, ν’ αναθιβάλεις!
Aειντες μωρ’ άντρες γλακά- γλακάτε
κι ένα τζαμπάκι στελιώστε πούρι!
Kι αντιχτυπάτε τα πόδια χάμε,
ν’ αντιχτυπήσει η γης κι η Σπάρτη!
Θεν’ οι θεοί μας το χορουλάκι,
γροικούν στσι χτύπους φρασά μεγάλη!
Σαν τα πουλάρια οι κοπελιές μας,
χορευτακίζουν εις τον Eυρώτα!
Eις τον Eυρώτα τον παινεμένο
το ποταμό μας που δε στερεύγει!
Aτζοπηδούνε, πασπαρος βγαίνει,
τυλιγαδιάζουνται και τα κουρλιά ντως!
Κατά που θέλει ο μέγα Bάκχος,
κρατούνε βέργες με κουκουνάρες
και παίζουν πήδους! Kι ομπρός ομπρός τως,
ωσαν την πάπια, την περιστέρα,
μ’ αλαφροπάτι πάει η Eλένη,
η θυγατέρα τση πρώτης Λήδας!
Xέρια πόδια χτύπα,
ίδια σαν το ‘λάφι,
που χτυπά το χώμα 
και φελά τον τόπο!
Tην απαντοχή μας,
την αρματωμένη,
την θεά προσκύνα!
Ψάλε τα πρεπά τζη!
