ΕΝ ΚΑΝΤΙΑ
Ηγουν
 Θεατρον σπονδυλωτόν
Αφορον τα της αλώσεως 
του Μεγάλου Κάστρου
συνταχθεν 
εν Σεπτεμβρίω και Οκτωβρίω 2018
 εν Ηρακλείω
υπό Μιχαήλ Α. Σφακιανάκη
ΧΑΡΚΙΑΣ
Συνετάγη εν Ηρακλείω
υπό Μιχαήλ Α. Σφακιανάκη
Ετος Κυρίου 2018  
Μην Σεπτέμβριος
Μεγάλο Κάστρο. Τελευταίες μέρες της πολιορκίας. Λόντζια. Αιθουσα του θρόνου του Δούκα. Επιπλα βαριά. Χαρτες. Ενα μεγάλο ανάγλυφο λιοντάρι του Αγίου Μάρκου. Σημαία με τα παπικά κλειδιά. Ανοιχτό παράθυρο. Δυο βαλέδες ορθιοι περιμένουν.
ΧΑΡΚΙΑΣ (Απ’ έξω)      Ελάστε Κρητικοί μου για να ιδείτε,
     μύρον από την Πόλη μυριστείτε.
     Δεν είναι τούτο μύρο να μυρίζει,
     γιανιτσαριά Σουλτάνου ‘ν’ και θερίζει.
     Σαν τη μελιτακιά αρίφνητοί ήσα.
     Ανάθεμά την ώρα που πατήσα
     την Κρήτη την πανώρια1....
ΒΑΛΕΣ Ι	Κλείσε το παραθύρι! Ναί! Κλείσε το παραθύρι!
     Ζαλιές γροικώ! Εκόπιασε!
ΒΑΛΕΣ ΙΙ (κλεινοντας το παράθυρο) ............. Κι είντα πως θα το κλείσω;
     Δεν τα κατέχει;
ΒΑΛΕΣ Ι ..........................Κλείσε το!  
         (ανοίγει η πόρτα)
ΜΟΡΟΖΙΝΗΣ (μπαίνει) ....................... Το παραθύρι ανοίχτε.
     Κάψα ‘ν’ πολλή. Ανοίξετε!
        (Ανοίγουν. Ακούγεται το τραγούδι)
ΧΑΡΚΙΑΣ		....Να κάμει θέλει σπίθια και σοκάκια
     να βγάλουνε συκιές και χορταράκια,
     να βγάλουν αστιβίδες κι αργουλίδια,
     να σέρνουνται ξενα θεριά και φίδια...
ΜΟΡΟΖΙΝΗΣ (ενοχλημένα) ........................ Ποιος είν’ απού σονάρει;
     Σφάλιξε! Γιά-ε ‘κειέ δουλειές! Ποιος τραγουδεί στην στράτα;
ΒΑΛΕΣ Ι         	Αφέντη, δεν γατέχομε. Εμείς είμαστε μέσα.
ΜΟΡΟΖΙΝΗΣ (με περιέργεια) Ξανάνοιξέ το.
ΧΑΡΚΙΑΣ          	 ........Αχι καημένη Μεσσαρά κι Αμάρι
     και που ‘ν’ οι κοπελιές κι οι κοπελιάροι,
     οι γι-άντρες του σπαθιού κι οι καβαλάροι....
ΜΟΡΟΖΙΝΗΣ (θυμωμένα) ...................... Σφάλιξε! Ενας σας να πορίσει,
     γιαμιάς και τον τραγουδιστή να βρεί και να μου φέρει,
     να ιδώ ποιος είναι. Σάλευγε!
        (φεύγει ο ΒΑΛΕΣ ΙΙ)
     .............................................. Το πόπολο δειλιάζει
     ετσά τραγούδια να γροικά. Τραγούδια; Μοιρολόγια!
     Αντρες μου λείπουν του σπαθιού. Βρουχάται το λιοντάρι
     τση Βενετιάς, μα είντα το θες; Ο βρούχος κι αν γροικάται
     δεν είναι ο βρούχος ο παλιός, ο τρόμος των οχτρών μας,
     εδά ‘ναι ψυχομαχητό κι ανάραχος θανάτου.
     Ανάθεμά σε για καιρός που μού ‘λαχες να ζήσω!
     Εγώ, ο πρώτος των αντρώς σε Βενεθιά και Κρήτη
     να μην μπορώ.....
ΒΑΛΕΣ ΙΙ 	(μπαίνει δειλά)... Αφέντη μου, οξω ‘ν’ ο ριμαδόρος.
ΜΟΡΟΖΙΝΗΣ Πε του να μπεί.
        (μπαίνει ο ποιητής με δεκανίκια σέρνοντας τα πόδια του. Σιωπή)
     ........................  Για δε μιλείς; 
ΒΑΛΕΣ ΙΙ	...................................... Ο Δούκας στέκει ομπρός σου!
ΧΑΡΚΙΑΣ	Κι είντα να πω;
ΒΑΛΕΣ ΙΙ	......................... Ειντα να πείς; Πέσε να προσκυνήσεις!
ΧΑΡΚΙΑΣ	Αρχο, πολλά τα έτη σου. Μη με παρεξηγήσεις,
     Δεν μου γροικούν τα πόδια μου. 
ΜΟΡΟΖΙΝΗΣ................................. Ποιος σου ‘πε να σονάρεις
     ετσα λοής;
ΧΑΡΚΙΑΣ	..................... Είντα λοής; Την μοίρα μας δηγούμαι.
     Την μοίρα και την τσιφτελιά ν-απού ‘βρανε την Κρήτη.
ΜΟΡΟΖΙΝΗΣ Ποια μοίρα και ποια τσιφτελιά; Δεν χάνεται-ν η Κρήτη!
     Το πλια βαρύ, το πλι’ ακριβό απ’ ούλα τα στολίδια,
     απου ‘χει-ν η βενενέτικη κορώνα...
ΧΑΡΚΙΑΣ	........................................................ Αχι ν-αρχο!
ΜΟΡΟΖΙΝΗΣ	Ανάθεμά σας για λαός, κι απού σας έχει φέδε!
     Τα ίδια δεν εκάμετε σαν έπεσε κι η Πόλη;
     «Πάλι με χρόνους με καιρούς πάλι δικιά μας θά ‘ναι.»
     Μα παν’ τα χρόνια κι οι καιροί!
ΧΑΡΚΙΑΣ	.............................................. Κι επόμεινε η γι-ολπίδα!
ΜΟΡΟΖΙΝΗΣ	Ποια ολπίδα; Κακορίζικε! Δεν το θωρείς ομπρός σου,
     πως άνε πέσει τούτονέ το Κάστρο κι η γι-ολπίδα
     χάνεται. 
ΧΑΡΚΙΑΣ 	.............. Για ποιο χάνεται;
ΜΟΡΟΖΙΝΗΣ	...................................... Για την Χριστιανότη!
     Μα είντα νιώθεις απ’ αυτά.
ΧΑΡΚΙΑΣ	............................................ Αρχοντα Γενεράλη,
     δεν νιώθω, ως λες, πολλά πολλά, μα ένα το κατέχω:
     Επά στην Κρήτη, αλλόφυλοι πολλές βολές εφτάξαν,
     κι εκάμανε, κι εδιάξανε, μα μούδε πετραδάκι
     ετάραξεν από ‘παδέ.
ΜΟΡΟΖΙΝΗΣ (εκπληκτος)........................ Μα είντα λες;
ΧΑΡΚΙΑΣ	................... .................................Τροζάδες.
     Μα κι ο τρεζός κι ο πελελός έχουν να πουν κι εκείνοι
     το κάτιτίς.
ΜΟΡΟΖΙΝΗΣ	................ Κατέχω το. Κι αγίοι ξετελεύγουν
     πολλές φορές, μα είντα το θες; Βασίλειο δεν στελειώνει
     στου πελελού και στου τροζού την κρίση. Αλλοίμονό σας,
     την Κρήτη αν χάσει η Βενετιά, γή τούτονέ το Καστρο.
ΧΑΡΚΙΑΣ	Δούκα, η Κρήτη εχάθηκε! Το Κάστρο στέκει ακόμη,
     μα πόσο μπλιο θα νταγιαντά; 
ΜΟΡΟΖΙΝΗΣ	.............................................. Οϊ δα πούρι! Οϊ!
     Οσο θα στέκει η Βενετιά κι οι γι-άρχοι τζη, θα στέκει
     και τούτονέ το Κάστρο. Ναί! Η γι-όρεξη δεν λείπει.
ΧΑΡΚΙΑΣ	Η γι-όρεξη; Ας είναι εδά. Μέγάλη η γι-όρεξή σας.
     Μα η μπόρεση; 
ΜΟΡΟΖΙΝΗΣ	...................... Μα είντα λες; Ο Αγιος Πατέρας
     έπεψεν όρντινο βαρύ σ’ ούλους τσι βασιλιάδες,
     να πέψουν τσι καλύτερους πολεμιστές στην Κρήτη.
     Η γι-ώρα που θα φτάξουνε σιμώνει, και θα ιδούμε
     πάλι την νίκη του Σταυρού.
ΧΑΡΚΙΑΣ  ............................................ Αρχο, μα θες και λες τα;
     Οσοι κι αν έρθουν δύσκολα θα πολεμήσουν πώδε.
     Ελλαξε μπλιο, πάει ο καιρός! Του Πάπα ποιος ‘βρουκάται;
     Ποιος ρήγας θα μπεί κατωθιώς τ’ αλλού ρηγός για να ‘ρθει;
     Μονο πλερωτικούς, -κι αν βρει-, η Βενεθιά στραθιώτες.
     Μα πόσους; Κι ειν’ αρίφνητος στρατός οι Γιανιτσάροι.
ΜΟΡΟΖΙΝΗΣ	Πολλά κατέχεις!  (Σιωπή)
     .......................... Πού ‘χασες τα πόδια σου; Για πε μου!
ΧΑΡΚΙΑΣ	Ητον καιρός απού ‘μουνε κι εγώ στραθιώτης, αρχο.
     Στον πόλεμο!
ΜΟΡΟΖΙΝΗΣ	.................... Ποιο πόλεμο;
ΧΑΡΚΙΑΣ	........................................ Στση Μεσσαράς τον κάμπο. 
     Το χίλια εξακόσα και εξήντα. Τέθοιες μέρες.
     Εννιά χρόνια δα σέρνομαι με τούτα. Γιάειντα θέ μου;
ΜΟΡΟΖΙΝΗΣ	Δεν ήμουν τότεσάς επά, μα το ‘χω ν-ακουστώντας.
        (στο Βαλέ)
     Βάλε τ’ αθρώπου ένα κρασί. Δωσε του μια καθέκλα 
     Κάτσε! Αείδαρε τονε!
ΧΑΡΚΙΑΣ	............................................ Παντέρμη μοίρα. Αχι!
ΜΟΡΟΖΙΝΗΣ	Γιάειντα ξαναναστέναξες;
        (στο Βαλε)
     ......................................... Βάλε κι εμένα.
ΧΑΡΚΙΑΣ	................................................................. Γιάειντα;
     Ποιός να μου τό ‘λεγε ποτές πως ‘θελ’ ‘α ν-έρθει ώρα,
     εδά, στον ύστερο καιρό, να πίνω με τον Δούκα.
        (Το κρασί σερβίρεται πρώτα στο Δούκα μετά στον ποιητή)
     Πολλά τα έτη! (το πίνει όλο)
ΜΟΡΟΖΙΝΗΣ	(Ανταποκρίνεται σιωπηρά Πίνει λίγο)
     ..................... Εφταξε το νάμι σας απάνω
     στην Βενετιά. Εβίβα σου! 
        (πίνει μονορούρι το υπόλοιπο. Στο Βαλέ)
     ........................................ Ξανακεράσετέ μας.
        (μέχρι να γεμίσουν και να ξανακερασουν Στον ποιητή)
     Ποια ‘ν’ η γενιά σου;
ΧΑΡΚΙΑΣ	............................ Ποια γενιά; Δεν είμαι ‘γω απ’ τσ’ άρχους.
     Χαρκιάς εδούλευγα, χαρκιάς.
ΜΟΡΟΖΙΝΗΣ	............................................. Σε ποιον αφέντη. Λέγε!
ΧΑΡΚΙΑΣ	Δεν είχ’ αφέντες! Μοναχός εγύριζα την Κρήτη,
     κι όπου γυρεύγανε χαρκιά ν-εκάθουμουν.
        (ξανασερβίρεται το κρασί)
ΜΟΡΟΖΙΝΗΣ ........................................................... Εβίβα!
ΧΑΡΚΙΑΣ 	Πολλά τα έτη!
        (πίνουνε)
ΜΟΡΟΖΙΝΗΣ  ..................... Κι ήσουνε στση Μεσσαράς την πάντα
     οντεν επιάστει ο πόλεμος;
ΧΑΡΚΙΑΣ	......................................... Στο μέγα μαναστήρι
     τσ’ Οδή’τριας εδούλευγα, σαν έφταξαν οι Τούρκοι.
     Σ’ ενα μετόχι μ’ είχανε αναμεσώς του κάμπου,
     -στο Φωτεινόπουλο αν κατές- ζυγάλετρα να σάζω.
     Εκειδα κι εσοπόμεινα περίτου καλογέρι.
     Πού ‘θελ’ ‘α πάω, να διαβώ; Κλειστές ήτον οι στράτες.
ΜΟΡΟΖΙΝΗΣ Κακό συνήθειο το ‘χετε στο τόπο σας, αλήθεια,
     αν τύχει κι αρωτήξει σας πράμα κιανείς να πείτε,
     να τα τυλιγαδιάζετε. Το ρώτηξα μου λέγε!
  ΧΑΡΚΙΑΣ	Δίκιο ‘χεις Αρχο! Μα γροικώ και των ρωμιών την γλώσσα
     μιλείς σα να ‘σ’ απόπαδε....
ΜΟΡΟΖΙΝΗΣ .................................. Χαρκιά, δεν το ‘χεις ‘κούσει
     πως είμ’ από ρωμέϊκη ν-αρχοντική σκλετάδα; 
ΧΑΡΚΙΑΣ 	Από τσι Μαυρογέννηδες, κατέχω τ’ άρχο Δούκα!
		Μα Βενετσάνοι γράφεστε!
ΜΟΡΟΖΙΝΗΣ .................................... Ρωμιούς λογιάζουσί μας
		στην Βενεθιά. Μια κρητικιά, -Θέ μου συχώρεσέ τση!-
     μ’ ανέθρεψε και μού ‘μαθε να τα μιλώ. Ας είναι!
     Αλλο σ’ ερώτηξα να πεις, λέγε και μην ξεστρίφνεις.
ΧΑΡΚΙΑΣ   Γροίκα σκιας Δούκα Κρητικέ: Οι γι-άπιστοι ως κατέχεις,
     επρωτοβγήκαν στα Χανιά, κι απής τα καταλύσαν
     κι επήραν και το Ρέθεμνος, εγύραν ίσα κάτω
     κι εκαίγαν κι εσκλαβώνανε, στη Μεσσαρά να πάνε!
     Μα πρίχου φτάξουν οι πεζοί, εφάνηκ’ η γι-αρμάδα.
     Μικρά μεγάλα κάτεργα γεμάτα γιανιτσάρους. 
     Σειρές σειρές εσίμωναν κι εδειάζαν τσι στραθιώτεςτα κάτεργα εσίμωναν κι αδειά    λες τα                                                                                          
     από τον Γέρο Ποταμό να πάει στον Αη Γαλήνη.
     Παντίδει πούρι κι ο γυαλός.
ΜΟΡΟΖΙΝΗΣ   ........................................ Παντίδει ανάθεμά τον!
     Εκειά ‘πρεπε να βρίχνεται σαν τούτο ‘να καστέλι
     και ‘θελ’ ‘α ειδούν οι γι-άπιστοι.
ΧΑΡΚΙΑΣ	............................................... Αδικα καταράσαι
     τον τόπο. Δεν σας έφταιξε και μην τονε κοζαίρνεις. 
     Είντα καστέλι να σταθεί; Σαν έφταξαν στην Κρήτη
     οι γι-άρχοι-ν οι Βενέτικοι κι εσώσαν κι έκεια κάτω,
     είδανε τσ’ ομορφάδες του και το γαληνεμό ντου
     και για να μην μαλώσουνε ποιος θελ’ ‘α τον-ε πάρει, 
     εδώκαν τον στην εκκλησσά, μετόχι, τ’ Αη Μάρκο.
     Γιαλό γυαλό, όπου ‘πάντιδε, εχτίσανε και πύργους
     να βλέπουνε την θάλασσα και ν’ άφτουν στην κορφή ντως
     φωθιές αν τύχει κίνδυνος, με βενετούς βαρδιάνους.   
     Κι απώς τον επαχτώσανε τ’ Αγίου οι φεουντάλοι
     για κυνηγότοπο. Ούλοι ντως επήρανε μοιράσι2
     τση καλοπέρασης.  Α δη κι έχει νερά περίσσα,
     κι είναι το χώμα ντου παχύ και τα βουνά ντου λίγα,
     κι είχεν ελιές χιλιόχρονες, κι αμπέλια λογαδένια,
     κι είχε περβόλια και δεντρά και στάρια... Αχι μάνα!
     Μονο καστέλι δυνατό δεν είχενε χτισμένο,
     κι επάτησάν τον.
ΜΟΡΟΖΙΝΗΣ	........................ Ητονε μεγάλη η δύναμή μας, 
     κι η θάλασσα στα χέρια μας σκλάβα, κι εδούλευγέ μας.
ΧΑΡΚΙΑΣ	Κατέχω το! Κι ο Δόγης σας, μια φορα κάθε χρόνο,
     ως λέν’ αραβωνιάζει την, αφέντης τση όραμάνι!
     Ετσά ‘τονε και μια φορά στα χρόνια των Ρωμαίω’. 
     Πάχτο ντως την λογιάζανε την θάλασσα και σκλάβα,
     μα ήρθεν ο Αμπούχαψης από τον ίδιο τόπο,
     κι επόβγαλέ τσι.
ΜΟΡΟΖΙΝΗΣ	......................... Ε, δε χαρκιάς! Εσύ πολλά κατέχεις.
     Πού τα ‘μαθες ετόσανά;
ΧΑΡΚΙΑΣ	...................................... Εγύριζ’ άρχο Δούκα
     κι εγροίκουνε κι εμάθαινα. Κατέχεις είντα ‘λέγαν
     για τσ’ άπιστους ετότεσάς στην Μεσσαρά;
ΜΟΡΟΖΙΝΗΣ ............................................................. Για πε μου.
ΧΑΡΚΙΑΣ	Πως ‘θελ’ ‘α ν-έρθει ‘νας καιρός, να βγούν στο Μαναράκι,
     ως καθώς ήβγαν και παλιά τ’ Αμπούχαψη οι κουρσάροι.
ΜΟΡΟΖΙΝΗΣ (γελώντας)  Ποιο Μαναράκι; Ειντά ‘ν’ τα λες;
ΧΑΡΚΙΑΣ	..................................................... Ετσα λεν ένα τόπο
     στην μέση μέση τση γυαλιάς. Εκειά ‘θελε το κάστρο. 
ΜΟΡΟΖΙΝΗΣ	Είπα σου δεν τα λόγιαζεν η Βενετιάν ετότες.
     Σκλάβα τζη ήταν η θάλασσα.
ΧΑΡΚΙΑΣ	..................................... Ας είναι. Οι βαρδιάνοι
     Φωθιά ‘ναψαν στσι πύργους τως γιαμιάς κι εμαντατέψαν
     τον κίνδυνο. Εφύγανε όσοι ‘μπορέσαν άρχο,
     μα -είντα θές;- εγέμισεν αγαρινούς ο κάμπος,
     κι ένας δεν ήμπ’ ομπρός τωνε.
ΜΟΡΟΖΙΝΗΣ	.......................................... Λέγε πλια κάτω. Λέγε!
ΧΑΡΚΙΑΣ	Ηβγαν οι Τούρκοι στην στεριά κι εμαύρισεν ο τόπος.
     Σειρές σειρές εστέκανε οι γιανιτσάροι ορτάδες,
     κι οπίσω ντως στ’ αλόγατα τ’ αράβικα οι σπαχήδες.
     Ανακαράδες έπαιζαν και σείστρα και νταούλια
     οντεν εξεμπαρκάρανε, χλαπαταγή μεγάλη.
ΜΟΡΟΖΙΝΗΣ	Βάρβαροι!
ΧΑΡΚΙΑΣ	................ Βάρβαροι θα πείς, μα ποιός θα μπεί σ’ αμάχη
     και δεν γροικάται βάρβαρος;
ΜΟΡΟΖΙΝΗΣ	........................................... Ας ειναι εδά, πλια κάτω!
ΧΑΡΚΙΑΣ	Απής εξεμπαρκάρανε εκάλιεν α????ντονσ                 ο                                                                                               τσαν κι ανημεναν,
     να ‘ρθουν κι απ’ το Ρέθεμνος. Δεν επολυξαργήσαν
     κι ήρθαν και τούτοι. Το γιαμιάς σαν εμονομερίσαν, 
     ήμπαν στην στράτα του χαημού, πεζοί και καβαλάροι. 
     Ως σερνετ’ ο οφις ‘σέρνουντον στον κάμπο, μαυροι σκύλοι,
     κι εγύραν ανετολικά. Οσα χωριά ευρίχναν,
     εκαταπίνανέσι ντα. Μόνο καπνούς εθώριες 
     και χάλαβρα ξωπίσω ντως. Εφεύγαν οι γι-αθρωποι
     κι επιάνανε τα διάπαντα. Εσώθηκαν καμπόσοι.
     μα ‘σφάξαν όσους έβρηκαν. Εκαίγανε κι εσφάζαν!
     Κρίμας τον τόπο! Κάρβουνα τ΄ αμπέλια κι οι λιβιέρες!
     Εθολαθήκαν τα νερά. Αθάλη τα περβόλια.
     Θάνατος. Μόνο Θάνατος!
ΜΟΡΟΖΙΝΗΣ	......................................... Κι δεν ευρέθηκ’ ένας,
     αλικοντίδα ντως να μπει;
ΧΑΡΚΙΑΣ	...................................... Ποιος να τσ’ αλικοντίσει;
     Οι ‘σερνικοί που ‘σαν ‘κειδά, πώς ‘θελ’ α’ αντιπατήσουν.
     Μια δεκαπενταριά γεννιές φαμέγιοι ήτον και σκλάβοι!
     Πού ‘θελ’ ‘α βρούν την αντρειγιά;
ΜΟΡΟΖΙΝΗΣ	......................................... Κι οι γι-άρχο βενετσάνοι;
ΧΑΡΚΙΑΣ	Είπα σου πως τον τόπο εκειά τον είχαν για κυνήγι.
     Δεν ήτον μοίρα κιανενούς. Μόνο βαρδιάνους είχε.
     Ετούτοι επρωτοφύγανε, κι αφήκανε τσι πύργους
     κι εκαίγουντον, κι εκάπνιζαν, κι έπεμπαν το μαντάτο
     πλια ψηλοθιώς απ’ τσι καπνούς που ‘βγάναν τα σπαρμένα. 
ΜΟΡΟΖΙΝΗΣ	Ε, δε στρατός! Με τα δεντρά τα ‘βαλε και τσι πέτρες!
ΧΑΡΚΙΑΣ	Δεν είχαν άλλο συντουνούς, μα πώς θα βγάλουν νάμι
     κακό. Το φόβο ‘θέλανε να τρέχει ομπρός.
ΜΟΡΟΖΙΝΗΣ	............................................................ Το φόβο;
     Δεν νιώθει φόβο η Βενετιά!
ΧΑΡΚΙΑΣ	......................................... Κατέχω το. Για κείνο
     σε δυο μήνες επήρανε και τω Χανιώ το κάστρο,
     τη δε χρονιά το Ρέθεμνος, κι εφτάξαν και στην Χώρα.
ΜΟΡΟΖΙΝΗΣ	Κι εικοσι τρία χρόνια ‘δα αλλάσουνε πασάδες
     Κι ειν’ πλια πολλά τα μνήματα παρά παβιόνια απόξω .
     Το Κάστρο θα ‘ν’ το τέλος τως!
ΧΑΡΚΙΑΣ	.............. (ειρώνικά) .................... Θαρείς δεν τα κατέχω;
     Τρόχαλος είναι τα τειχιά, γκρέμια στεκουν οι πύργοι,
     σωροί πέτρες τα αρχοντικά.....
ΜΟΡΟΖΙΝΗΣ	................................... Χαρκιά, το Δούκα παίζεις;
ΧΑΡΚΙΑΣ	Ως σου γροικώ, γή δε θωρείς, γή δεν πορίζεις όξω
     να ιδείς τα καλιμέντα μας.
ΜΟΡΟΖΙΝΗΣ	......................................... Eικοσι τρία χρόνια 
     σπουν των Τουρκών τα κύμματα απάνω στσι τροχάλους 
     που λες. Μουράγιο εγίνηκε ακαίριο η πολιτεία.
ΧΑΡΚΙΑΣ	Ερμο μουράγιο!
ΜΟΡΟΖΙΝΗΣ (ενοχλημένα)........ Μα είντα λες;
ΧΑΡΚΙΑΣ	................................................ Δούκα να σε ρωτήξω;
     Ποιος των αντιπατεί καλιά, οι γι-άντρες, γή οι πέτρες;
ΜΟΡΟΖΙΝΗΣ	Από κοινού! Δεν στέκουνε οι πέτρες δίχως άντρες!
ΧΑΡΚΙΑΣ	Και πού ‘ν’ οι γι-άντρες του σπαθιού;
ΜΟΡΟΖΙΝΗΣ (ειρωνικά) ......................................... Εσύ ‘σαι που γυρίζεις
     τσι στράτες, και δεν τσι είδες;
ΧΑΡΚΙΑΣ	........................................... Ποιους; 
ΜΟΡΟΖΙΝΗΣ ............................................... Τσ’ άντρες. Τσι στρατιώτες!
ΧΑΡΚΙΑΣ	Αρχο, κατέχεις το καλά, δεν είν’ αυτοί στραθιώτες.
     Πλερωτικούς δεν τσι ‘χετε;
ΜΟΡΟΖΙΝΗΣ (αλλαζονικά) ....................... Τα πλούτη μας περίσσα!
ΧΑΡΚΙΑΣ	Κι αν τσ’ απανοπλερώσουνε; Οι πρώτοι σας θα-ν είναι
     που θα γλακούνε το λουφέ να πάρουν κι απ’ τσι Τούρκους;
     Εχω ‘κουστάς πως στα Χανιά.....
ΜΟΡΟΖΙΝΗΣ (υστερικά) ........................... Κλείσε το έρμο στόμα!
        (στους βαλέδες)       
     Πορίσετ’ όξω! (φεύγουν)
ΧΑΡΚΙΑΣ	...................... Αρχοντα...
ΜΟΡΟΖΙΝΗΣ (αυστηρά) .......................... Κλείσε το έρμο στόμα
     και γροίκα μου! Δεν σ’ έφερα να μ’ αρμηνέψεις! Σώπα! 
     Κατέχεις είπες απο ποιους αρχόντους κατεβαίνω.
     Ε μάθε σκιάς πως μ’ επέψαν ο Δόγης κι οι κονσόλοι,
     να κάμω τ’ ανημπόρετα. 
ΧΑΡΚΙΑΣ	..................................... Κατέχω τ’ άρχο Δούκα!
     Μα πότες τ’ ανημπόρετο με τσι ψευθιές εγίνει;
ΜΟΡΟΖΙΝΗΣ (θυμωμένα) Εγώ δεν λέω ψόμματα!
ΧΑΡΚΙΑΣ	..................................... Μα χώνεις την αλήθεια.
     Το ίδιο κάνει.
ΜΟΡΟΖΙΝΗΣ	................... Αληθινά, χαρκιά θαμάζομαί σου!
     Πού βρίχνεις θάρρος και μιλείς;
ΧΑΡΚΙΑΣ	..............(δείχνει τα πόδια του) ......... Σε τούτανέ που σέρνω!
ΜΟΡΟΖΙΝΗΣ	Πώς τό ‘παθες;
ΧΑΡΚΙΑΣ	........................ Στο πολεμο σου ‘πα, δεν το θυμάσαι;
ΜΟΡΟΖΙΝΗΣ	Θυμούμαι το, μα πε μου πώς!
ΧΑΡΚΙΑΣ	................................................ Πόνο μου φέρνει Δούκα!
     Πόνο ν’ αναθιβάνω –Ναι!- τσ’ άντρες τσι πολεμάρχους
     που ‘χάθηκαν κι επόμεινα εγώ ξωπισοθιώς τως.
ΜΟΡΟΖΙΝΗΣ	Λέγε Χαρκιά! Μα πρίχου πείς φρουκάσου μου δυο λόγια:
     Στη Βενετιά, ν-ετότεσάς που ‘μάθαν το μαντατο,
     ο Δόγης κι οι κονσόλοι ντου, η σινιορία ν-όλη,
     στον Αγιο Μάρκο ν-ήμπανε, κι όρκο βαρύν επήραν
     να γδικιωθούν για τούτουσάς τσι πολεμάρχους άντρες, 
     σαν κατατάξουν οι καιροί.
ΧΑΡΚΙΑΣ	......................................... Ειδες εδά άρχο δούκα,
     αμοναχός μου λες εδά, το που ‘πα ‘γω πλια πρώτας.
     Ποιους από τσι πλερωτικούς στραθιώτες που ‘ναι πώδε
     και χάνουνται για λόγου σας, θέτε να γδικιωθείτε;
     Κιανένα ντως! Μα κείουσάς, που χάθηκαν στην μάχη
     για το καλό φιλότιμο, σέβας των έχουν ούλοι
κι οι γι-άρχοντες κι οι Δόγηδες, μα πού τζι; Πού τζι Δούκα;
 (σιωπή)
ΜΟΡΟΖΙΝΗΣ	Πέ μου χαρκιά, στο πόλεμο γιάειντα ‘μπατε ετότες;
ΧΑΡΚΙΑΣ	Για το κακό μας το καιρό! Για μια τιμή χαημένη!
     Για γδικιωμό! Για να βρεθεί του φόβου αλικοντίδα!
ΜΟΡΟΖΙΝΗΣ	Δεν μου ‘πες για την Βενετιά, για του σταυρού την νίκη,
     για να τσ’ αντιγιαγύρετε στην θάλασσα.....
ΧΑΡΚΙΑΣ	.......................................................... Αρχο Δούκα,
     θες να σε παίξω; Δε το θες. Για ποιου σταυρού την νίκη 
     μου λες; Σ’ ποια θάλασσα ν-ήθελ’ ‘α ‘ντιγιαγύρουν;
     Ποια Βενεθιά; Αμοναχοί πούρι συναλληλώς μας
     εβουλευτήκαμε.
ΜΟΡΟΖΙΝΗΣ	........................... Οϊ-δα! Μηδένας Βενετσάνος
     άρχος δεν ήταν μετα σας;
ΧΑΡΚΙΑΣ	......................................... Ητονε Δούκα, ήτον.
     Μα οϊ απ’ τσ’ άρχους που θαρείς.
ΜΟΡΟΖΙΝΗΣ	........................................Κιαμ’ από ποιούς; Για πέ μου.
ΧΑΡΚΙΑΣ	Δούκα, σαν πόσα χρόνια ‘δα είσαστ’ επά στην Κρήτη;
ΜΟΡΟΖΙΝΗΣ	Οφέτος κλειούν πενήντα οχτώ και τετρακόσια χρόνια.
ΧΑΡΚΙΑΣ	Κι είντα θαρείς, σε τόσουσάς καιρούς απου περάσαν,
     όσοι ‘ρθαν, όπως ήρθανε ν-επόμειναν;
ΜΟΡΟΖΙΝΗΣ	............................................Κιαμ’ είντα;
ΧΑΡΚΙΑΣ	Επόμειναν οι πλια πολλοί σάοικα Βενετσάνοι.
     Ξένοι του τόπου τούτουνε. Αμοναχές αβδέλες!
     Μα ήτονε και κάμποσοι που ‘ξεπεζέψαν άρχο,
     κι αγάπησαν τον τόπο μας. Κι εμάθαν τα πρεπά μας
     κι εξαναβαφτιστήκανε
ΜΟΡΟΖΙΝΗΣ	................................ Κι εσμίξαν τσι δικούς σας 
     αρχόντους, κι εξάνοιγανε πότες θα καταλύσουν
     τ’ Αγίου Μάρκου την εξά........
ΧΑΡΚΙΑΣ	..................................... Ας τσι δικούς μας άρχους!
     Ισά ισά ‘τονε κι αυτοί. Βδέλες σαν τσι δικούς σας.
ΜΟΡΟΖΙΝΗΣ	Πού βρίχνεις θάρρος να μιλείς ετσά, δεν το καντίζω;
     Κι εγώ γιάειντα να σου γροικώ;
ΧΑΡΚΙΑΣ	................................................ Γιατί μιλώ αλήθεια!
     Αρχο, κατέχω ποιος, μαθές, είσαι κι ειντα ‘ρθες πώδε
     να κάμεις και σε σέβομαι. Αξιος και τιμημένος,
     ο που ξανοίγει την φωθιά και πέφτει απέλπιδά ντου
     να την-ε σβήσει, κι ας καεί!
ΜΟΡΟΖΙΝΗΣ	..................................... Πλια παρακάτω. Λέγε! 
     Μα σέβου οντε θα μιλείς για τσ’ άρχοντες!
ΧΑΡΚΙΑΣ	..................................................................... Τσ’ αβδέλες;
     Πού τζι μαθές. Δεν τσι ειδα γω ποθές στο κάστρο μέσα.
     Μουδε άρχους τάξε Κρητικούς, μουδ’ άρχους Βενετσάνους.
     Που ν’ οι Καλέργιδες; Κιαμέ πως ‘θελ’ ά κάτσουν πώδε!
     Που ‘ν’ οι Μελισσινοί; Ποθές! Τα διάπαντα επιάσαν.
     Εφύγανε. Οι πλια πολλοί στην Βενεθιάν επήγαν,
     σαν και τσι τάξε μ’ άρχοντες τ’ Αγίου Μάρκου. Πού τζι;
ΜΟΡΟΖΙΝΗΣ	Εφύγαν όπως λες πολλοί μα......
ΧΑΡΚΙΑΣ	............................................ Είντα «μα» άρχο Δούκα;
     Κάτεχε πως άνε σωθείς και πως ά’ ‘ντιγιαγύρεις, 
     τούτοινα, που ‘παραίτησαν την Κρήτη κι εγλιτώσαν,
     σε δίκη θα σε σύρουνε, πως έφταιξες κι εχαθη!
ΜΟΡΟΖΙΝΗΣ	Ναι, μα ‘πομείναν και πολλοί.....
ΧΑΡΚΙΑΣ	.......................................... Ναίσκες, πολλοί ‘πομείναν!
     Κι επιάσαν κι επαράδωκαν τα κάστρα ντως στσι Τούρκους,
     κι εγοργαλλαξοπίστησαν κι αυτοί κι οι συγγενείς τως,
     κι είν’ όξω ‘δα και πολεμούν. Οχτροί τση Βενετίας!
     Αμοναχήν έγνοια ‘χανε, μη χάσουν την εξά ντως!
     Αστ’ Αρχο! ...(πίνει)..Επόπια το κρασί!
ΜΟΡΟΖΙΝΗΣ	.................................... Δώσε μου το ποτήρι!
     (γεμίζει τα ποτήρια και δείνει στον Ποιητή)
     Εβίβα σου!
ΧΑΡΚΙΑΣ	................ Εβίβα σου, Δούκα και Γενεράλη!
ΜΟΡΟΖΙΝΗΣ	Ποιος Γενεράλης! Ανε θές να βρεις το Γενεράλη,
     άμε στην Ντία, κι είναι εκειά πέντ’ εξ’ οχτώ!
ΧΑΡΚΙΑΣ	........................................................................ Κατέχω!
     Με το καρότσι τούτονέ γυρίζω και μαθαίνω!
     Βάστ’ άρχοντα! Εβίβα σου! 
        (σιωπή)
ΜΟΡΟΖΙΝΗΣ	........................................... Νά ‘τονε λέει τρόπος
     να ‘ρχουντον σκιάς οι Κρητικοί να αειδάρουνε το κάστρο!
ΧΑΡΚΙΑΣ	Εδά ‘ναι ‘δα! Οι Κρητικοί; Ντα ποιοι θα πρωτορθούνε;
     Εκείνοινά που σφάξετε! Εκείνοι που καήκαν 
     αζωντανοί, πως είχανε άλλης λοής την πίστη;
     Εκείνοινά που ζούσανε σαν τα οζά, για να ‘χει
     πλούτη ο αφέντης; Γη κει’να που ‘σανε κατεργάροι
     κι ελάμναν στσι γαλέρες σας. Μη ξεστρουφίζεις άρχο!
     Ως κι αν γυρέψεις δεν θα βρεις όξω κακούς φαμέγιους.
     Τούτα ‘ν’ τα ξέτελα τσ’ εξάς τ’ Αγίου Μάρκου!
ΜΟΡΟΖΙΝΗΣ	(με κακεντρεχεια) ............................. Ναίσκες!
     Μ’ αν ‘λλάξ’ η εξά και κάτσουνε αντίπητού μας Τούρκοι,
     ετότες θα προκόψετε!
ΧΑΡΚΙΑΣ	................................... Δούκα μην μικροδείχνεις!
     Πλι’ απ’ ούλους έχεις πούρι νου! Δροσά δεν θα ν-αλλάξει 
     για το χοντρό λαό. Δροσά! Φαμέγιοι θα ‘ναι πάλι.
ΜΟΡΟΖΙΝΗΣ	Ε, γιάειντα σκιας δεν έρχουνται;
ΧΑΡΚΙΑΣ	................................................Οι γι-άρχοι σας δεν ‘φήνουν.
ΜΟΡΟΖΙΝΗΣ	Μα είντα λές;
ΧΑΡΚΙΑΣ	...................... Οι γι-άρχοι σας, απ’ αλλαξοπιστήσαν.
     Οξω ‘ν’ και πολεμούσινε, κι εβάλαν τσι φαμέγιους
     και κουβαλούνε των Τουρκώ’ χώματα, για να σάσουν
     φορτέτσες για να πολεμούν και ζωθροφές να τρώνε.
ΜΟΡΟΖΙΝΗΣ	Ας ειν’ καλά όσοι ‘ν’ ‘παε στο κάστρο μέσα.
ΧΑΡΚΙΑΣ	..................................................................... Δούκα,
     καλά κατέχεις πως κι αυτοί δεν είν’ πολεμιστάδες.
     Μονο ‘ναι σακουλιέριδες και των πορτώ βαρδιάνοι,
     οντεν δεν κουβαλούσινε κι αυτοί πέτρες και ξύλα,
     για να στελειώνουν τα τειχιά. Φαμέγιοι ‘ναι και τούτοι.
ΜΟΡΟΖΙΝΗΣ	Ντα ειντα ‘πρεπε; Να δώσομε κι άρματα να βαστούνε;
ΧΑΡΚΙΑΣ	Κι απανωθιώς να δείξετε την τέχνη των αρμάτων
     σ’ ούλους τως. Να γενούν κι αυτοί άντρες ως καθως πρέπει,
     για να σταθούν ομπρός στσ’ οχθρούς αλικοντίδα.
ΜΟΡΟΖΙΝΗΣ	.............................................................. Είντα;
     Κι αν....
ΧΑΡΚΙΑΣ	........ Δούκα, εγώ κατέχω το μαθώς, πως οι γι-αρχόντοι
     δεν θένε το χοντρό λαό να στέκει αρματωμένος.
     Κι εδά και πλια παλιότερα και ταχυτέρου. Ας τα!
ΜΟΡΟΖΙΝΗΣ	Δεν προλαβαίνομε εδα μπλιο.
ΧΑΡΚΙΑΣ	................................................ Κι εικοσι πέντε χρόνοι
     γιάειντα δεν σας εφτάξανε;
ΜΟΡΟΖΙΝΗΣ	..................................... Στραβά πολλά γενήκαν.
		Κι εγώ πλερώνω.
ΧΑΡΚΙΑΣ	............................ Αρχοντα, κακοί καιροί εφτάξαν.
     Ενεκατώθη από ξαρχής κι αφρίζει το καζάνι.
		Εδά δειχνουν ποιοι στέκουνε ‘ποπανωθιώς απ΄ τσ’ άλλους,
     ποιοι άντρες έχουν αντρειά και νάμι θα ν-αφήσουν.
ΜΟΡΟΖΙΝΗΣ	 Δε θα ‘μαι ‘γω ‘πο ‘κείνουσας
ΧΑΡΚΙΑΣ	.............................................Αδικο ν-έχεις Δούκα!
     Πρωτος απ’ τσ’ άντρες θα γραφτείς τση Βενεθιάς. Φρουκού μου!
ΜΟΡΟΖΙΝΗΣ Εγώ; 
ΧΑΡΚΙΑΣ      ........Εσύ!
ΜΟΡΟΖΙΝΗΣ	 ............. Μα δε θωρείς; Χάνω το κάστρο! Χάνω!
ΧΑΡΚΙΑΣ	Χάνεις! Μα μην το πολυκλαίς. Δεν ήτονε δικό σου.
		Δεν ήτονε Βενέτικο. Δεν θα γενεί του Τούρκου.
		Ο ξένος, ξένος πάντα ντου θα ‘ναι στον ξένο τόπο.
		Κι εσύ ‘σαι ξένος έπαε, ως κι αν σε λένε Δούκα.
ΜΟΡΟΖΙΝΗΣ	 Και πως μωρε σκιας θα γραφτώ πρώτος απ’ τσ’ άλλους;
ΧΑΡΚΙΑΣ	......................................................................................Αρχο!
		Ταχιά, που θα ζυάσουνε οι γι-άκρα κλερονόμοι
     το γίνεται επά σήμερο, ήμπας και δεν θα ιδούνε
     πως ήρθες ξένος επαέ, κι απ’ τσι καλά δικούς σου
     το πλια προδότες εύρηκες κι άτιμους των ατίμω, 
     που ‘χαν στο νου πως την εξά και πλούτη θα κρατήξουν,
     ως καθως τα συνήθεια τση Βενεθιάς το ‘θέλαν.
     Κι όσοι δεν σ’ επροδώσανε, επά σ’ επαραιτήσαν,
     κι εφύγανε, κι επόμεινες αμοναχός στο κάστρο,
     μάρτυρας στον ανάραχο που ‘βγανε του θανάτου;
     Ντα τα μαϊμούνια, οι κρητικοί αρχόντοι είντα ‘κάμαν;
     Αντίς να μπουν αυτοί ομπρός να στέσουνε τσι Τούρκους
     πρωτοι  ‘γλακούσαν κι έφυγαν, γή πρώτοι ν-επροδώσαν.
     Αυτοί ‘ν’ που τσι φοβήθηκαν ως και οι γιανιτσάροι,
     στη γληγοράδα που ‘χανε πως ν’ αλλαξοπιστίσουν. 
     Μη ξεστρουφίζεις! Αδικο μου πέ αν έχω μόνο.
     Πού τζι στραθιώτες που ‘ρθανε από την Βενετία;
     Κατάδικοι τση φυλακής ήτον οι πλια πολλοί ντως,
     κι οι γι-άλλοι ντως πλερωτικοί. Ε-δε στρατός για νίκη!
     Κι όσες φορές σου ‘πέψανε τάξε μ’ επικουρίες 
     τ’ άλλα ρηγάτα, οι πρώτοι ντως εθέλαν το κουμάντο
     και σ’ επαραπαντίζανε, κι ανάθεμά στον ένα
     που ‘χεν ενός πουλιού το νου. Κρίμας την λεβεδιά ντως!
     Κι απ’ τσ’ άλλους, τσι ξεδιαλεχτούς μέσα στην πολιτεία,
     τσι τάξε κατεχάρηδες σε γραμματα και τέχνες,
     ποιος έκατσε να μπει ομπρός. Κιανείς! Εγοργοφύγαν.
     Κι όσοι ‘πομείναν, γι’ άρματα δεν ήθελαν ν’ ακούσουν,
     μονο ‘πιασαν κατάστιχα και τση σουπιάς μελάνι,
     κι εκάθουντον κι εγράφανε τα βάλη του πολέμου,
     κι εκλαίγαν για τα ξέτελα. Κρίμας τα γράμματά ντως!
     Είπα σου έχε υπομονή. Ενοιξες το πηγάϊδι;
     Γροίκα σκιας την βοή τση γής!
ΜΟΡΟΖΙΝΗΣ	........................................... Δεν έχεις δίκιο σ’ ούλα
		Πολλοί ‘ν’ απου ‘σταθήκανε ομπρός κι από τσ’ αρχόντους
     κι απ’ τσι πλερωτικούς ως λες στραθιώτες κι από τσ’ άλλους
     τσι κατεχάρους.
ΧΑΡΚΙΑΣ	.........................Σάοικα! Κατέχω τ’ άρχο Δούκα,
     μα’ τονε λίγοι. Αρίφνητος στρατός οι γιανιστάροι,
     πού να προφτάξουν;
ΜΟΡΟΖΙΝΗΣ ........................ Αλήθεια πε’, ποιος είσαι; Δεν μου δείχνεις
     εσύ χαρκιάς. Ποιος σου ‘μαθε να λες όσα δηγάσαι;
     Τσιμογελάς; Μίλιε γιαμιάς! Μίλιε μη διατάξω
     να μπείς στα βάσανα. Γελάς; Σπιούνος είσαι; Λέγε!
ΧΑΡΚΙΑΣ	Μα γιάειντα Δούκα όποιος μιλεί αλήθεια ‘ναι σπιούνος;
     Ψόμα ‘ν’ πως σε προδώσανε, γή πως σε παραιτήσαν;
     Ψομα ‘ναι πως πριχού καλά καλά σκεφτείς το πράμα
     οι Τούρκοι το μαθαίνουνε και τ’ ανημένουν; Ψόμα;
     Τση γρας πουτάνας ο υγιός, ο άτιμος Μπαρότσης
     δεν ήτον στσι κονσόλους σου κι επήγε με τσι Τούρκους;
     Ψομα ‘ν’ κι αυτό; Ημπας θαρείς κι άλλος των έχει δείξει
     πως δεν βαστούνε τα τειχιά απ’ του γυαλού την πάντα,
     κι  εδά δυο χρόνια τρόχαλο τα ‘κάμαν απ’ τσι χτύπους
     κι έχουν γοργό από ‘κειδά το κάστρο να πατήσουν.
ΜΟΡΟΖΙΝΗΣ	Δεν είναι μωρε ψόματα, κι οσά πες τα κατέχω,
		μα ‘συ ποιος είσαι; Πού ‘μαθες να λες όσα δηγάσαι;
		Μαβλιδονίζει ο λόγος σου κι απώς τσ’ ολπίδες κόβγει.
ΧΑΡΚΙΑΣ	Αρχο, δεν ήρθα ‘γω παέ να σε μαυλιδονίσω,
		μούδε τσ’ ολπίδες, απου λες, να κόψω από δικού μου!
		Εσύ ‘πεψες και μ’ έφερες. Εσύ ‘στεσες κουβέντα
     μ’ εμενα το κακόσειρο. Κρασίν εκέρασές με.
     Ε, στο κρασίν απου ‘πιαμε, σου λέω να κατέχεις
     πως θα γραφτείς ο πλια βαρύς άρχος στην Βενετία!
     Φρουκού μου, ήτον, ήκουσα, πλια πρώτα απ’ τσι Ρωμαίους,
     στσ’ Ελληνες, ένας βασιλιάς, -τ’ όνομα δεν θυμούμαι-
     κι επέψαν τον στο πόλεμο, τσ’ οχτρούς να πολεμήσει,
     πού ‘ρθαν απ’ την ανατολή τον τόπο να πατήσουν.
     Μυριάδες ήτον οι γι-οχτροί, κι αυτός είχε τρακόσους,
     μα φόβο δεν εγροίκησε, κι ας τού ‘τυχε προδότης
     -ως κι έπαε- κι εχάθηκε κι αυτός κι οι γι-εδικοί ντου.
     Το νάμι απου ‘βγαλε ήτονε αιτία κι οι γι-Ελλήνοι
     στην υστεριά ενίκησαν!
ΜΟΡΟΖΙΝΗΣ .................................. Και λες πως θα ‘μ’ αιτία
     για να νικήσει η Βενεθιά στην υστεριά τον Τούρκο;
ΧΑΡΚΙΑΣ	Δεν θα νικήσει η Βενεθιά! Ψυχομαχεί αρχο Δούκα.
     Πλια δυνατά βασίλεια γυρού γυρού τζη στέκουν,
     κι ας μη το δείχνουν, πολεμούν να την-ε καταλύσουν.
     Δεν θα κρατήξει αιώνια, μα όσο κι αν κρατήξει
     εσέ θ’ αναθιβάνουνε κι ετούτονέ το κάστρο
     όντε θα θένε να μιλούν για δοξασμένα χρόνια.
     Ε, φτάνει και δοικά σε αυτό, μη θες πλια παραπάνω!
ΜΟΡΟΖΙΝΗΣ	Δεν το ‘θελα να ‘ρθω ‘παέ άρχος και γενεράλης,
     μα σα με ‘πέψαν, έκαμα κουβάρι την καρδιά μου
     κι ήρθα. Πολλοί δουκέψανε απ΄την γενιά μου πούρι
     στην Κρήτη και στο κάστρο αυτό το νάμι ντως γροικάται.
     Ηρθα κι είντα ‘βρα; Χαλαβρα, αμοναξά κι αντάρα.
     Κακοί καιροί. Πολλώ λογιώ κρίματα καωμένα.
     Φόβος εβάστα το λαό. Δεν ήθελε τσι Τούρκους.
     Δε τζι ‘θελε! Μα μουδε εμάς είχενε στην καρδιά ντου.
     Καλά το ‘πες! Ξένοι ήματσε. Ξένοι σε ξένο τόπο!
     Οσα ‘νεθίβαλες κακά γενήκαν, μα φρουκού μου:
     Ετσά ‘τον τα συνήθεια σ’ ούλο το κόσμο. Γιάειντα
     οι Βενετσάνοι ν’ άλλαζαν το που γινόταν πάντα.
     Κι απόκειας, κι οντεν έκαμαν οι Κρητικοί αρχόντοι
     κίνημα έλλαξε δροσά; Αυτοί πομείναν άρχοι,
     κι είχαν φαμέγιο το λαό. Ποιο ‘ταν το διάφορό σας;
     Κατέχω το! Κατέχω το πως είχαμε καημένους
     πολλούς απ’ τσι δικούς σας -ναι!- τάξε μ’ αλλιώς πιστεύγαν,
     μα τούτο δεν εκάνανε κι οι γι-αυτοκράτορές σας;
     Κι απώς, στου Πάπα την εξά πως ‘θελ’ ‘α πάμ’ ενάντια;
     Κατέχεις πότε ν-έκουσα φόβο από ‘σταν ήρθα;
     Σαν έμαθα –κι επλέρωσα σπιούνους και το ‘μάθαν-
     πως ήρθε από την Πόλη επά ένας μητροπολίτης,
     γείς Πατελάρος τ’ όνομα, κι εγύριζε τον τόπο
     κι εκαν’ αβάντα τω Τουρκώ, τάξε μου πως εθέλαν
     να στέσουν την πρωτύτερη πίστη στην Κρήτη.
ΧΑΡΚΙΑΣ	 .................................................................... Αρχο,
     δεν έλεγε και ψόμματα.
ΜΟΡΟΖΙΝΗΣ	 .................................Για πλια σοφό σ’ εθάρρουν.
		(Γεμίζοντας τα ποτήρια με κρασί)
		Κι οντεν αλλαξοπίστιζαν χωριά με τσι παπάδες
     ομπρός ομπρός, ειντά ‘κανε; Που μπήκε αλικοντίδα;
     Την πίστη εστέλειων’ έτσιδα; Ας τα χαρκιά να πάνε.
     Ας πιούμε. Εβίβα σου Χαρκιά!
ΧΑΡΚΙΑΣ 	.................................................. Πολλά τα έτη σ’ άρχο!
        (Πινουν ασπρο πάτο)
ΜΟΡΟΖΙΝΗΣ	Οσο ν-επέρνα ο καιρός κι ελίγαιν’ η γι-ολπίδα
     κι εχάνουντον όσοι ‘σανε πιστοί στην Βενετία,
     -κι ο Δούκας μας, ο Τιέπολο στην μάχην εσκοτώθη!-
     δεν είχα άλλη εχταγή, παρά να φευγατίσω
     όσους εμπόρουν, να σωθούν απ’ την σκλαβιά των Τούρκων,
     κι οσα στο Κάστρο τούτονέ σωριάσανε τα χρόνια,
     την προίκα την Βενέτικη, στσ’ οχτρούς μην κακοπέσουν.
ΧΑΡΚΙΑΣ	(Δείχνοντας το λιοντάρι του Αγιου Μαρκου πίσω τους)
     Πάντα μου το ‘λεγα αρχο μου, πως τούτο το λιοντάρι
		στ’ ανύχια ντου κατάστιχο κρατεί κι όχι βαγγέλιο
     και λογαριάζει διάφορα και κέρδητα....
ΜΟΡΟΖΙΝΗΣ ...(Θυμωμένα).................................... Για πε μου:
     Να τως τ’ αφήσω ν-ήπρεπε ακαίρια να τα βρούνε;
     Βαγγέλια και κονίσματα, λείψανα των Αγίω;
     Τούτονά δεν εκάμανε κι οι γι-αυτοκράτορές σας
     σαν έχασαν την Πόλη σας;
ΧΑΡΚΙΑΣ	............(ηρεμα) .................... Καλά ‘ναι γινομένο.
		Μα μην τα λες βενέτικη προίκα, γιατί είναι κρίμα!
		Δικά μας είν’ κι ας βρίχνουνται στην Βενεθιά σωσμένα,
		ως καθως είν’ και τόσανα που ‘πήρετε απ’ την Πόλη,
		τότες που την εκάψετε με τσ’ άλλους Φράγκους, Δούκα!
		Κι όντε θ’ αλλάξουν οι καιροί και φύγουνε κι οι Τούρκοι
     αν δεν μας τα γιαγύρετε, στον τόπο ντως να μπούνε,
     σκλάβους θα τα λογιάζομε. Σκλάβους ξενιτεμένους!
ΜΟΡΟΖΙΝΗΣ	Ας ειν’ εδά! 
		(τον κοιτάζει) Αλλος κιανείς δεν μου ‘χει μιλημένα
     ετσά. Κι ανε μου μίλιενε αλλοί και τρισαλλοί ντου.
     Μα σέβομαι τα πόδια σου που σέρνεις, κι ας μη μου πες
     το που σου ζήτηξα.
ΧΑΡΚΙΑΣ	..............................Το ποιό;
ΜΟΡΟΖΙΝΗΣ	....................................... Πώς τα ‘χασες.
ΧΑΡΚΙΑΣ	......................................................................... Δεν έχω
		-και σ’ το ‘πα Δούκα- ‘νάκαρα ν’ αναθιβάλω τσ’ άντρες
		που ‘μπαν ομπρός αμοναχοί στσι Τούρκους. Πόνο φέρνει
     το τέλος τως. Εσύρανε μαρτύρια μεγάλα
     που δεν τα βάνει αθρώπου νους.
ΜΟΡΟΖΙΝΗΣ	 ......................................Κρασί ήπιες μετα μένα
     Κι είπες πολλά. Πέ μου κι αυτό. Δύναμη θα μου δώσεις!
ΧΑΡΚΙΑΣ	(αναστενάζει)
     Φρούκου σκιας Δούκα να σου πω, ν’ αναθιβάλω τσ’ άντρες
     που πρώτοι μπέτη στσ’ απιστους εστέσαν κι ας το νιώθαν 
     πως θα χαθούν. Τα βάλη ντως ξαμάρι σου να τα ‘χεις!
     Στα Νοτικά τση Μεσσαράς δυσκά, ως θα ‘χεις ‘κούσει,
     βρίχνεται τσ’ Οδηγήτριας το μέγα μαναστήρι.
     Ωσάν το μελισσόκηπο στέκει κι αναγυρού ντου
     έχει μελισοκόφινα τ’ ασκηταριά σειράδες.
     Ποτές του δεν εφράγκεψε, μα ‘πόμεινε δικό μας,
     α δη κι ο τόπος ήτονε φτωχός και πετραδιάρης.
     Ας είναι. Οντεν έφταξαν οι γι-άπιστοι στην Κρήτη
     δεν το πολύπειράξανε, μα ‘χαν οι καλογέροι
      καημό μεγάλο να γροικούν τα πάθη απου ‘βρήκαν
     τσ’ αθρώπους τως αναγυρού. Χωριά πολλά καήκαν
     γενιές εξεκληρίστηκαν, κι οι γι-εκκλησσές αχύρια
     κι απόπατοι ‘ποδώκανε, γή τρόχαλοι γή μάντρες.
     Οσον επέρνα ο καιρός, μεγάλων’ ο καημός τως, 
     Μα οντεν είδαν τα χωριά συμπάπαδα να τρέχουν
     για ν’ αλλαξοπιστήσουνε, εφούσκωσ’ η καρδιά ντως
     και του θεού ‘γυρεύγανε λόγο γιάειντα τ’ αφήνει.
ΜΟΡΟΖΙΝΗΣ	(σκεφτηκά) Μα γιάειντα κιόλας τ’ αφησε;
ΧΑΡΚΙΑΣ	....................................................... Αρχοντα ωρες είναι
     ν’ αναγυρέψεις του θεού λόγο κι εσύ. Αυτοί ‘τον
     καλόγεροι, μα ‘συ ‘σαι ‘πά Δούκας και Γενεράλης.
ΜΟΡΟΖΙΝΗΣ (βιαστικα) Λέγε πλια κάτω. Λέγε μου!
ΧΑΡΚΙΑΣ	...................................................... Γούμενος τότες ήταν
     ο Ιωσήφ, αντρας γερός και κοζαλής στον τόπο3.
     Εναν παπά, απου ‘χενε βοηθό στο μαναστήρι, 
     Διονύσιο, -Σέμος θαρώ ήτον η πινομή ντου-
     πιάνει και πέμπει στα χωριά που στέκανε-ν ακόμη.
     κι εμονομέριζαν μερ’κούς χριστιανούς. Επήγε
     αυτός και τσι ‘βρε, κι έκαμε κάλεση των αρμάτω
     και εσμίξαν στην Σουμπάλουσα. Ηρθαν απ’ τα Πιτσίδια
     κι απ’ τα Καλύβια. Ηρθανε κι απ’ την Αγιά Τριγιάδα
     κι άλλοι πολλοί απ’ τα χωριά τα Τουρκοπατημένα
     συν δυο, συν τρεις, αμοναχοί. Δεν τσι θυμούμαι ν-ούλους.
     Απής μας ελειτρούησε, ν-επιάσαμε στασίδια
     να βουλευτούμ’ ειντ’ ‘α γενεί κι είντα θα ξετελέψει.
     Εκειά να γροίκας, άρχοντα, ειντα ‘λεγαν. Εκλαίγαν
     για τα ποδώματά ντωνε. Αλλος για τσι δικούς του,
     που ‘σφάξαν, γή ‘σκλαβώσανε οι Τούρκοι κι εχαθήκαν,
     αλλος για τα μαρτύρια, που τού ‘καναν ν’ αλλάξει 
     την πίστη. Για την φτώχεια ντως, την κακοπέρασή ντως,
     την τσιφτελιά τση ζήσης τως. Τ’ άρματα μας ελείπαν.
     -Ντα ποιοι φαμέγιοι είχαν ποτές άρματα ν-άρχο Δούκα!-
     Στα κλάηματά ντως ‘πανωθιώς εγύρισεν ο Σέμος
     και λέει μου «Χαρκιά γροικάς; Αρματα λέει λείπουν.
     Πόσαν αλέτρια έχομε στο μαναστήρι; Μίλιε!»
ΜΟΡΟΖΙΝΗΣ	Αλέτρια; Είντα λοής άρματα ‘ναι τ’ αλέτρια;
ΧΑΡΚΙΑΣ	Δεν είναι άρχοντ’ άρματα σάοικα από δικού ντως,
     μ’ ανε τα βάλεις στην φωθιά, άρματα ξετελεύγουν.
     Λέω του: «Εχομε παπά. Αλλα στο μαναστήρι,
     κι άλλα στο Φωτεινόπουλο. Ειναι μαθές καμπόσα
     που ‘ναι γερά κι ειν’ και πολλά καταλυμένα». «Να ‘ρθεις
     στο μαναστήρι» λέει μου «να στέσεις τ’ αργαστήρι,
     κι όσο πλια γλήγορα μπορείς άρματα να τα κάμεις!
     Κι οι γι-άλλοι, ότι σίντερα έχετε μαζωμένα
     να του τα φέρετε γιαμιάς στο μαναστήρι απάνω.
     Λέει του ένας τότεσάς απ’ τα Καλύβια, άρχος:
     -Αν δεν γελιούμαι Μιχαήλ Βλαδίμηρο τον ‘λέγαν.- 
     «Παπά, όσα κι αν βρούμενε σίντερα πού θα φτάξουν;
     Οι Τουρκοι δεν παλαίγουνται! Λιγοι ‘μαστε κι εκείνοι
     στρατός αρίφνητος.» «Θα πείς!» τ’ αντιγυρίζει εκείνος
     «Ως θα το ‘κούσουν στα χωριά πως κίνημα ν-εγίνει
     θα ιδείς πόσοι θα ν-έρθουνε. Αρματα ‘χομε χρεία!»
     Πετάται ένας τότεσάς κι αυτός απ’ τα Καλύβια,
     Μανιός Κριλούδης τ’ όνομα: «Γέροντα πόσοι θα ‘ρθουν;
     Οσοι κι αν έρθουν θά ‘μαστε λίγοι, κακοτερένιοι.»
     Μα τ’ αποκρίθηκε κι αυτός «Είντα θα πεί το λίγοι
     Ψυχή χρειάζεται ψυχή. Ψυχή και πού θα βρούμε;»
     Ως να το πει σηκώνεται απ’ την Αγιά Τριγιάδα
     γεις άντρας μέχρι ‘κειέ, θεριό, Κονδύλης Νικολάκης 
     και λέει: «Λίγοι θά ‘μαστε, -πόσοι ‘χομε πομείνει;-
     μα το ‘χω πλια καλύτερα στη μάχη να ποθάνω,
     παρά να ζω να τσι θωρώ φαμέγιους να μας έχουν.
     Δοικά μας η φαμεγική! Οι Βενετσάνοι εφύγαν.
     Μη ‘φήσομε κι ετούτουσές να μας-ε σοσκλαβώσουν.»
     Λέει τ’ ο Διονύσιος «Εχεν ευκή μεγάλη!
     Έτσα μιλούνε αντρίστικα.» Σηκώθηκεν ετότες
     κι ο γι-άρχος τση Σουμπάλουσας Νικόλαος Πιζάνης
     και λέει: «Οι γι-Αντριγιαδιανοί καλιά να μη μιλούνε.
     Στα βορεινά του ποταμού βρίχνουντ’ οι πλια καλοί ντως»
     Τα γέλια μας εκούστηκαν από τσι Βώρους Δούκα.
     Ε, τσι βαριόμοιρους μαθές, το θάνατον επαίζαν!
ΜΟΡΟΖΙΝΗΣ	Δεν παίζεις με το θάνατο!
ΧΑΡΚΙΑΣ	....................................... Αν είσαι άντρας παίζεις!	
     Και σύντροφο λογιάζεις τον την κάθα μιαν ημέρα.
     Ας είναι. Εσήκωθηκε κι γέρω Πανταλέος
     κι αυτός απ’ την Σουμπάλουσα, Γερώνυμο τον λέγαν
     και λέει του γιού ντου που ‘στεκε οπίσω ντου κι εγροίκα.
     Ε, Λεονάρδο, σάλευγε στο σπίτι να μετρήσεις
     πόσα ν-αλέτριαν έχομε και δώς τως τα παιδί μου.
     Κι άγομ’ απλατανόβεργες να κόψεις, όσες τύχουν,
     Σπαθιά να πελεκήσομε κι απελατίκια. Τρέχε!
ΜΟΡΟΖΙΝΗΣ	 Στένου! Με τσι σπαθόβεργες στον πόλεμο εμπήκαν;
ΧΑΡΚΙΑΣ	Οϊ, αυτοί ‘χαν άρματα δαμασκηνά, αρχο Δούκα.
		Με τσι σπαθόβεργες μαθώς! 
ΜΟΡΟΖΙΝΗΣ	 .............................. Χαημένο ‘χαν το νου ντως!
ΧΑΡΚΙΑΣ	Για τούτονά ‘χομε ν-εδα ‘μεις την αθιβολή ντως.
     Αλλιώς θα ‘τον Τούρκοι κι αυτοί, σαν τσ’ άρχο Βενετσάνους.
ΜΟΡΟΖΙΝΗΣ	 Λέγε πλια κάτω.
ΧΑΡΚΙΑΣ	....................................Ητονε κι απ’ τα Πιτσίδια ένας
     παπά Μιχάλης τ’ ονομα Γκαλάσος το πινόμι,
     με δυο αδερφούς στην σύναξην ετούτην ερχομένος,
     -τον ένα Πέτρο ελέγανε τον άλλο ντως Δημήτρη-, 
     και λέει «Πρίχου ‘ρθω ‘παέ, ήμουν στον Αη Γιάννη
     κι είπα να μπω στην εκκλησσά να προσκυνήσω. Μπαίνω,
     κι είδα τσ’ αγίους κι έστεκαν στσι τοίχους λαβωμένοι.
     Βγαρμένα ‘τον τα μάθια ντως, τα χέρια ντως κομμένα.
     Σαν να μου φάνηκε, έτρεχε αίμα απ’ τσι τοίχους. Αίμα!»
     Ως να το πεί, τα χάχαρα εκόπηκαν, κι ο γεις τως
     τον άλλο ντως εξάνοιγε βουβός.....
ΜΟΡΟΖΙΝΗΣ	................................................Το λόγο στέσε!
     Εσύ δε μού ‘λεγες πλια μπρός, πως όποιος με το ψόμα
     ξετρέχει τ’ ανημπόρετο, χάνει τσι κόπους;
ΧΑΡΚΙΑΣ	................................................................ Δούκα!
		Κιανείς δεν είπε ψόμματα. Μούδ’ ο παπά Μιχάλης.
		Σαν τον παπάν εμίλησε κι είπε το που κατέχαν
     ούλοι ντως. Πως τσι πόνους τως εσέρναν κι οι γι-αγίοι.
     Κι απόκειας, δεν μιλουμενε για πλούσους και γι’ αρχόντους, 
     απου το ψόμα το ‘χουνε στον πόρο πόρο. 
ΜΟΡΟΖΙΝΗΣ	 ............................................................. Λέγε!
ΧΑΡΚΙΑΣ	Πριν πω, φρουκού κι ετούτονέ: Σαν ο λαός παντήχνει
     και κουβεδιάζει, πάντα ντου το θέλει ανεγυρίζει
     και λέει το σιργουλευτά με παραμύθια...
ΜΟΡΟΖΙΝΗΣ	........................................................... Λέγε!
ΧΑΡΚΙΑΣ	Είντα να πω; Φρουκού πλια μπρος: Εδά δυο τρεις ημέρες
     απου φορτώνετ’ έπαε κονίσματα κι αγίους
     και κλαίειν ο χοντρός λαός πως χάνει κάθ’ ολπίδα,
     εκούστηκε πως είδανε ν-ένα χελιό μπεγίρι
     και πως το ‘καβαλικευγέν ένας μεσοκαιρίτης
     με μια διχτάτη φορεσά κι ένα βαρύ κοντάρι,
     κι είχε ψαρά τα γένια ντου και κοργιαλά τ’ αμάθια,
     κι ήμπ’ απ’ του Παντοκράτορα την πόρτα μες το Κάστρο.
     Εχάθηκε! Μα ‘ναι πολλοί που κάθ’ αργά γροικούνε
     τα πέταλα τ’ αλόγου ντου.
ΜΟΡΟΖΙΝΗΣ ........................................ Είντα μεσοκαιρίτης;
		Ποιος ήμπε και δεν το ‘μαθα;
ΧΑΡΚΙΑΣ	........................................... Ειδες εδά αρχο δούκα!
		Οποιος κι αν ήμπε, εχάθηκε, μα οι πεταλιές γροικούνται
     και παίρνει δύναμη ο λαός!
ΜΟΡΟΖΙΝΗΣ ................................ Ας είναι εδά πλια κάτω!
		Πέ μου για σάς. Πού φτάναμε;
ΧΑΡΚΙΑΣ ................................................ Στσ’ Αγίους απου κλαίγαν
     Και πως εβουβαθήκαμε κι εκλαίγαμε μετά ντως.
     Η βουβαμάρα τούτηνά εκράτηξε πολυώρα. 
     Μα λέει ο Διονύσιος: «Αρχοι και παληκάρια
     ο Ιωσήφ ο Γούμενος μ’ έπεψε αντίπητού ντου.
     Κατέχετέ το. Κι είπενε πως ειν’ κομμός κι ανάγκη
     να βγούμ’ ενάντια των Τουρκών, αλλιώς δεν θα πομείνει
     ένας δικός μας έπαε. Να βγούμε κι ας χαθούμε!
		Κι είπε, πως έπεψ’ άθρωπο στο Κάστρο να ρωτήξει
     και του ‘παν, πως ανε γενεί κίνημα θα-ν αειδάρουν.
ΜΟΡΟΖΙΝΗΣ	Κι είχεν πεμπάτο αληθινά;
ΧΑΡΚΙΑΣ	...................................................Είχενε Δούκα, είχε.
ΜΟΡΟΖΙΝΗΣ	Και πώς ‘θελ’ ‘α ν-αειδάρουνε;
ΧΑΡΚΙΑΣ	........................................................ Από το κάστρο λέει,
     θα ν-εβγαναν στρατό γιαμιάς, τσι τούρκους να ‘μποδίσει
     να πέψουν τσι γενίτσαρους και θελ’ ‘α ν-έρθει λέει
     κι η αρμάδα από την θάλασσα. Κιανείς ποτές δεν ήρθε.
     Ας είναι εδά, σαν το ‘κουσαν και τούτο ανεντρανίσαν,
     κι είπανε σύστομοι να μπουν στον πόλεμο. Οι παπάδες
     εβγάλαν απ’ το ιερό την Λόγχη μ’ άκρα σέβας
     κι αμνώξαμε. Εφύγαμε, κι ο κάθανείς επήγε
     στο τόπο ντου, να βάλει ομπρός το που ‘ταν μιλημένο.
     Εβγήκα στην Οδή’τρια κι έστεσα τ’ αργαστήρι,
     κι έλιωνα αλέτρια και ζυγούς, σκαλίδες κι αλυσίδες,
     κι έσαζα των αντρώς σπαθιά, πουνιάλια και μανάρια.
     Και για σαϊτες, μου’ φερνάν ροϊδόβιτσες δεμάθια,
     κι εστόλιζα τσι με φτερά, κι έβανα ομπρός τως χάρο
     λεμπίδες απου τσι ΄σαζα με μπρόκες χαρκεμένες.
     Οι καλογέροι επόρισαν, κι εκόβαν τσ’ αργουλίδες
     κι αν ήτονε μεγαλοπές απελατίκια ‘σάζαν,
     κι αν ήτον βέργες έσαζαν δοξάρια. Ναίσκες Δούκα!
     Με τούτανά εβγήκαμε στο πόλεμο. Με βέργες
     τ’ απλάτανου και τσ’ αργουλιάς και με σκουρολεμπίδες.
ΜΟΡΟΖΙΝΗΣ  Ε, δε σολτάτους!
ΧΑΡΚΙΑΣ	...........................Μη γελάς. Λίγο καιρό ‘σαν τούτα,
     κι απώς με τα δαμασκηνά εμπαίναμε στην μάχη.
ΜΟΡΟΖΙΝΗΣ	Μα παίζεις με;
ΧΑΡΚΙΑΣ	.....................Είντα θαρείς, πως ειν’ οι γιανιτσάροι
     πλια καλοι απ’ τσι βενέτικους στραθιώτες; Εις το ζόρε
		γλακούσαν κι επετούσανε πλια πρώτα τ’ άρματά ντως.
		Ε, δεν εφήναμε κι εμείς σκουριά να τα χαλάσει
     και δώς του κι εμαζώναμε. Εκειά να ιδείς ψημίθια!
     Εκειά να ιδείς χρυσάργυρα στολίδια! 
ΜΟΡΟΖΙΝΗΣ	 ...................................................... Ωρες είναι
     Να πεις πως εσκλαβώνετε και τούρκους....
ΧΑΡΚΙΑΣ	............................................................... Κι όϊ λίγους!
		Μα τως τσ΄αντιγιαγέρναμε πλερωτικά. Καμπόσους
     τσι σφάξαμε. Οι πλια πολλοί ήτον από τσις δικούς μας
     απ’ αλλαξοπιστήσανε, ντόπιοι και βενετσάνοι.
     Κιανείς δεν τσι λυπήθηκε, μουδε οι βέβγοι Τούρκοι.
ΜΟΡΟΖΙΝΗΣ	 Πόσοι ‘σασταν;
ΧΑΡΚΙΑΣ	......................... Εις την αρχή λίγοι, μα σαν το ‘μάθαν
     εις τα χωριά ήρθαν πολλοί. Μεγάλος ο καημός τως.
     Ξεσπιτωμένοι κι άμοιροι. Άμοιροι των αμοίρω!
ΜΟΡΟΖΙΝΗΣ Και πώς επολεμούσετε τσ’ άπιστους, σε ποιο τόπο;
		Για μάχη δεν εκούστηκε.
ΧΑΡΚΙΑΣ	....................................Ποιος ‘θελ’ ‘α νταγιαντίσει
     να μπει σε μάχη μετα αυτούς, -στρατός ξετελεμένος,-
     Μα είναι και παντηδιερός ο τόπος κι όλο κάνει
     πόρους στενούς, Ετούτουσάς επιάναμ’ άρχο Δούκα,
     κι όντε ‘θελ’ ‘α περάσουνε πεζοί γη καβαλάροι,
     μα γενιτσαρικός στρατός ξεμπάρκαιρνε καινούργιος,
     μα ‘κουβαλούσαν ζωθροφές, που ‘φέρναν τα καράβια
     απ’ την Πιτσιδιανή γυαλιά να βγει στον Αη Γαλήνη,
     από μακρά ‘δοξεύγαμε, κι απώς με τσι σιντέρες
     επέφταμεν απάνω ντως, κι όποιος ‘θελ’ ‘α γλιτώσει.
ΜΟΡΟΖΙΝΗΣ	Και πόσον εβαστήξετε;
ΧΑΡΚΙΑΣ	.................................... Λίγο καιρ’ άρχο Δούκα!
     Απο το κάστρο τούτονέ κιανείς δεν ήρθε πούρι,
     μήδε να ιδεί το ‘κάναμε, όϊ να μας αειδάρει,
     Κι από τη θάλασσα, ποτές δεν ήρθ’ επικουρία,
     κι ας έταζαν του Γούμενου οι Βενετσάνοι. Ας τα!
     Λίγο καιρό εβάσταξε το κίνημα. Οι Τούρκοι,
     σαν είδαν πως αμοναχοί είμαστονε, επιάσαν
     κι επέψαν μια κοπή στρατό, μεγάλη, με λουμπάρδες
     και πού θελ’ ‘α σταθούμενε ομπρός τως; Ε, τσι σκύλους!
ΜΟΡΟΖΙΝΗΣ Κι ήρθαν πολλοί;
ΧΑΡΚΙΑΣ	.......................... Αριφνητοι! Πεζοί και καβαλάροι!
		Την Φαλαντριανή κορφή εκάμανε χωράφι
     με τα κανόνια, Εγκρέμισαν το Πύργο τ’ Αη Γιώργη.
     Κρίμας τα μεταξόδεντρα, που στέκαν γύρου γύρου.
     Κρίμας το γεροντόμυλο! Κρίμας τσ’ ελιές! Ε, θε μου!!
     Αρχο, ο Γέρο ποταμός εθόλωσ’ απ’ τσι χτύπους!
     Κι απ΄ τσι δυο πάντες τση κορφής οι λουμπαρδιές επέφταν,
     κι εμείς με τα δοξάρια μας πώς ‘θελ’ ‘α ‘ντισταθούμε; 
     Στην υστεριά, σαν είδαμε πως ήμασταν χαημένοι,
     εφύγαμε χωστά χωστά από το Γέρο Δέτη, 
     κι απο τον Αντριγιαδιανό Λαγκό, όσοι μπορέσαν.
ΜΟΡΟΖΙΝΗΣ	 Κι επαραιτήσανέ σας σκιας;
ΧΑΡΚΙΑΣ	......................................... Ποιος λαγωνάρης σκύλος
     παραιτά, Δούκα, το λαγό σαν τονε ξετρυπώξει;
     Στο μαναστήρι ετρέχαμε να πάμενε, μα είπε
     ο Γούμενος: «Αν πάμε ‘κεια, πάει το μαναστήρι!».
     Σ’ ενα λαγκό αναμεσώς Σίβας και Καμηλάρι
     ήμπαμε, κι εσταθήκαμε, κι είδαμε πόσοι ‘λείπαν, 
     κι όπου ‘χε τρ                              ...                                                                                             τρόχαλο γερό εθεκαμ’ αποπίσω.
     Πολυώρα δεν επέρασε κι εφτάξανε κι οι Τούρκοι.
     Αναγυρού εζώσανε τον τόπο κι εχτυπούσαν
     νταούλια, τάξε ν-ήρθαμε, κι ήρθεν ο θάνατός σας.
     Ο Γούμενος εσκώθηκεν στο τράφο ντου απάνω,
     κι ένα σταυρ’ απ’ ασφεντυλιά εκάρφωξεν ομπρός τως,
     τάξ’ έπαε νικά ο Χριστός. Αλλο δεν εγροικούντον
     όξ’ απ’ τσι χτύπους. Ειχαμε πιασμένα τα δοξάρια
     κι οτι σαϊτες ‘πόμειναν κι επεριμένανέ τζι. 
     Εδά εδά, επάψανε να παίζουν τα νταούλια,
     κι αλαλητό εκούστηκε μεγάλο γύρου γύρου.
     Ενα ν-ορντού γενίτσαροι επρόβαλαν ομπρός μας
     κι ο κάθανείς ελάλιενε γή γέρο γή γυναίκα
     γή ασερνικό γή θυληκό κοπέλι, με τσι βίτσες.
     Ομπρός μας εσταθήκανε σειραδιαστοί οι σκύλοι
     και του Γουμένου εφώνιαξαν «Εβγα, γή σφάζομέ τζι!»
     Ειπεν’ αυτός «Αμοναχό με πάρετε κι τσ’ άλλους 
     αφήσετέ τσι, εγώ ‘φταιξα!» και τού ‘πανε «Ας είναι!»
     «Αμνώξετε!» των είπ’ αυτός «Μα τον Αλλάχ!» του λένε.
     Ηυγε απ’ το τράφο, κι ως να βγει μονταίρνουν πέρνουσί τον,
     κι απόκειας αρχινήξανε να σφάζουν τσι γερόντους.
     Με τα πουνιάλια ‘πέσαμε ν-απάνω ντως, μα κι είντας;
     Σαν την μελιτακιά ‘σανε. Πολλούς εζωντοπιάσαν, 
     κι ομάδι με το Γούμενο τσι πήρανε κι εφύγαν.
     Εκειά ‘χασα τα πόδια μου. Μια κονταρά μου ‘παίξαν 
     ίδια στη μέση κι έπεσα, για σκοτωμένο μ’ είχαν.
     Δεν μου τ’ αξίωσε ο θεός στον τόπο να πομείνω!
     Οι γι-άλλοι εκακοπήγανε! Θέ μου συχώρεσέ τως!
ΜΟΡΟΖΙΝΗΣ Πώς τσι ‘σκοτώσαν;
ΧΑΡΚΙΑΣ	.............................. Είπα σου, μη με ρωτάς! Λιγαίνω!
		Τα πάθη ντως μούδ’ ο Χριστός δεν τα ‘συρ’ άρχο Δούκα!
ΜΟΡΟΖΙΝΗΣ Πέ να χαρείς!
ΧΑΡΚΙΑΣ	...........................Στα σπλάχνα μου μαχαίρι ο θάνατός τως!
ΜΟΡΟΖΙΝΗΣ	Πέ μου! Τα ξένα τα δικά βάσανα παγουδιούνε!
ΧΑΡΚΙΑΣ	Το Γούμενο ν-εσταύρωσαν με τσι παπάδες, είπαν,
     στην Φαλαντριανή κορφή. Στο Πύργο τ’ Αη Γιώργη
     τζιγγέλια εκαρφώσανε και τσ’ άρχους εκρεμάσαν.
     Μέρες εκάμαν ζωντανοί. Ανέφαλα κοράκοι
     τσι ‘τρώγαν κι εσπαράσανε ίσαμε ν’ αποθάνουν.
     Τσ’ άλλους τσι δευτερότερους τσι ‘δέσαν στα  μπεγίρια
     κι εσέρναν τζι σ’ όπου χωριό, κι ανεμαζώναν σκύλους,
     κι εδίδα ντως τσι για θροφή, ζώντας τσι πλια πολλούς τως. 
ΜΟΡΟΖΙΝΗΣ	Ανάθεμά τσι!
ΧΑΡΚΙΑΣ	................... Ειντα να πεις; Πού θα το βρεις το δίκιο;
ΜΟΡΟΖΙΝΗΣ Μα είντα λες; Μα είντα λες; Οι σκυλοι! Οι γι-ορκοπάτες!
ΧΑΡΚΙΑΣ	Ντα τα μαϊμούνια από ‘παέ, που’τάξαν του γουμένου
     πως ‘θελ’ ‘α μας αειδάρουνε, δεν ήτον ορκοπάτες;
ΜΟΡΟΖΙΝΗΣ	Πως ‘θελ’ ‘α βγούν απ’ τα τειχιά; Κλεισμένους τσι ‘χαν πούρι.
ΧΑΡΚΙΑΣ	Κι η θάλασσα; Κι η αρμάδα σας; Ας τα σου λέω Δούκα!
ΜΟΡΟΖΙΝΗΣ Και γιάειντα σκιας το κάμετε;
ΧΑΡΚΙΑΣ	............................................  Ειντά ‘παμε πλια πίσω;
		Η Πόλη κι αν εχάθηκε επόμειν’ η γι-ολπίδα.
     Εδά κι εδά! Ο Γούμενος τα ‘κάτεχε άρχο Δούκα
     τα ξέτελά μας. Κι ούλοι μας τα ‘χαμε συνεικάσει
     μα είπαμε «Ομπρός μωρέ!» κι εμπήκαμε στην μάχη.
     Κι οντεν εγύρισ’ ο καιρός κι οι γι-απιστοι νικούσαν,
     είπαμε «Στε! Από ‘παέ κιανένας δεν ταράσει!»
ΜΟΡΟΖΙΝΗΣ Μα γιάειντα;
ΧΑΡΚΙΑΣ	....................Γιάειντα; Για κειονά! Για το φιλότιμό μας!
     Για να ‘βρουν οι φαμέγιοι σας ψυχή ν’ αντιπατήσουν
     σκιας των Τουρκώ’. Χρονους πολλούς εζούσανε φαμέγιοι
     κι οι γι-άρχοντες επάχαιναν απ’ την φαμεγική ντως.
     Μα ‘τον οι γι-άρχοι χρισθιανοί και για την έρμη πίστη
     ήτονε καλοπόταγοι στσ’ αρχόντους, -Πλι’ από σκλάβοι!-
     κι ανήμεναν στον ουρανό να πλερωθούν τσι κόπους.
     Μα ‘δα που πρώτοι οι γι-άρχοντες Τούρκοι εσουνουτευτήκαν,
     μη χάσουν την εξά ντω-νε και το ειδαν οι φαμέγιοι,
     ήτον ανάγκη και κομμός κιανείς ν’ αντιπατήσει,
     πρίχου ξαμάρι πιάσουνε κι εκείνοι των αρχόντω’.
     Κι ανε νικούσαμε, καλά. Αξιο το μιστό μας!
     Μα πάλι κι αν εχάναμε, μέγα το διάφορό μας!
ΜΟΡΟΖΙΝΗΣ	 Διάφορο; Ειντα διάφορο;
ΧΑΡΚΙΑΣ	......................................... Ως κι αν το πιάσεις Δούκα,
     όποιος κι αν αντιπάτησε των Τούρκω’ διάφορό ειδε.
     Γή έζησεν ως ήπρεπε, γή μέγα νάμι αφήκε
     και κέρδος εις τον ουρανό ηύρε στο θάνατό ντου!
ΜΟΡΟΖΙΝΗΣ	Μα παίζεις με;
ΧΑΡΚΙΑΣ	...................... Μα ειντα λες Δούκα και Γενεράλη;
		Αρχος και πρώτος κόνσολας, κι αυριο θα ‘σαι Δόγης
     και δεν το νιώθεις πως επά, σε τούτονέ τον κόσμο,
     για να γυρίσει ο τροχός τση ζήσης, θέλει αθρώπους
     να μην λογιάζουν την ζωή, μήδε και τσ’ απατούς τως.
     Ειντα θαρείς πως είχαμε στο νου μας; Είπα σου το:
     Δεν ήπρεπ’ οι φαμέγιοι σας να πουν πως ειν’ τση μοίρας
     φαμέγιοι να ‘ν’ και στσ’ άπιστους, γή ν’ αλλαξοπιστήσουν,
     ως έκαμαν οι γι-άρχοντες, δικοί και Βενετσάνοι.
     Δεν ήπρεπε να τρέμουνε την δύναμη των Τούρκων,
     μουδε να περιμένουνε βοήθεια από τσι ξένους.
ΜΟΡΟΖΙΝΗΣ	Κι ετόσανά μαρτύρια;
ΧΑΡΚΙΑΣ	................................... Το σίδερ’ άρχο Δούκα
     το πρωτοβάνουν στην φωθιά κι απόκειας εις τ’ αμόνι
     το κοπανίζουν για να βγει γή αλέτρι γή μαχαίρι!
ΜΟΡΟΖΙΝΗΣ (σηκώνεται και γεμίζει τα ποτήρια κρασί)
		Εβίβα σου άρχοντα Χαρκιά!
ΧΑΡΚΙΑΣ.	........................................... Εβίβα σ’ άρχο Δούκα!
		(πινουν)
     ΑΥΛΑΙΑ
ΙΝΤΕΡΜΕΔΙΟ
ΤΗΣ ΚΑΝΤΑΔΑΣ
Συνετάγει υπό Μιχαήλ Α. Σφακιανάκη
Ηράκλειο Μαρτης 2019
*
        Μεγάλο Κάστρο πριν την πολιορκία. Δίπατο αρχοντικό με παράθυρα, ψηλό μαντρότοιχο και κλειστή αυλόπορτα.  Νύχτα με φεγγάρι. Μπαίνουν  με προφύλαξη ο Χρυσιππος και ο Παμφιλος με λαούτο. 
ΧΡΥΣΙΠΠΟΣ	Μα σάλευγε!
ΠΑΜΦΙΛΟΣ	.. (με αδημονία) ...Θα μπλέξομε!
ΧΡΥΣΙΠΠΟΣ	....... (αποφασιστικά) .............Ποιος ήμπε στην αγάπη
		   	και δεν εγνώρισε μπλεξά; Ημπας φοβάσαι αζάπη;
ΠΑΜΦΙΛΟΣ   	Εγ’ αλλο φόβο δεν γροικώ. Τον έρωτα τρομάσω,
		   	ωσάν τ’ αμοναχό πουλί που κελαηδεί στο δάσο’.
ΧΡΥΣΙΠΠΟΣ  	Σώπαιν’ αμοναχό πουλί! Σωπα και μην τρομάσεις
		   	Πιάσ’ το λαγούτο παίξε μου!
ΠΑΜΦΙΛΟΣ  	.................................................Είντα σκοπό θα πιάσεις;
ΧΡΥΣΙΠΠΟΣ 	Παίξε τα βάλη τ’ έρωτα! 
ΠΑΜΦΙΛΟΣ   	........................................... Από την Ερωφίλη;
ΧΡΥΣΙΠΠΟΣ 	Ναι! Παίξε λέω!
ΠΑΜΦΙΛΟΣ 	........................... Βάλ’ αρχή!  (καθ’ ευατόν) Φίλοι σου λέει! Φίλοι!
        Ο Πάμφιλος παίζει και ο Χρυσιππος τραγουδεί το πρώτο χορικό της Ερωφίλης
ΧΡΥΣΙΠΠΟΣ  	Ερωτα απου συχνιά στσι πλεια μεγάλους
			κι όμορφους λογισμούς κατοικημένος
      βρίχνεσαι, τσι μικρούς μισώντας τσ’ άλλους,
κι ετσί ‘σαι δυνατός και μπορεμένος
και τόση χάρην έχουν τ’ άρματά σου 
που βγαίνεις πάντα μ’ όλους κερδεμένος.........
..........Στω γυναικώ τ’ αμάθια το θρονί σου
κρατείς κι απ’ τα χιονάτα κι όμορφά ντως
προσώπατα πληθιαίνει η μπόρεσή σου.
Στα χρυσωμένα μέσα τα μαλιά ντως
Στα δροσερά ντως στηθη τ’ ασημένια
Στα κοραλένια χείλη τα γλυκά ντως .......
ΠΑΜΦΙΛΟΣ	Αχνιά μιλιά! Να φύγομε! Βαροκοιμάται πρέπως. (πάει να φυγει)
ΧΡΥΣΙΠΠΟΣ	(Χαρούμενα) Ηψε ένα φως! Ντιγιάγυρε! 
ΠΑΜΦΙΛΟΣ	.............. (απογοητευμένα) ....................Ε, δεν θα ιδούμε ρέπος!
ΧΡΥΣΙΠΠΟΣ	(με λαχτάρα) Παίξε γιαμιάς! 
ΠΑΜΦΙΛΟΣ  	.............. (νευριασμένα) ..........Είντα κοντό; 
ΧΡΥΣΙΠΠΟΣ 	.........................................................Για τα παντέρμα πάθη
		  	που σέρνει ο νέος σαν θα μπεί σε κοπελιάς αγάπη!
ΠΑΜΦΙΛΟΣ  	Εγω λέω να φύγομε! Νυστάζω! Δεν κλουθούνε
		  	στο τάστο τα δαχτύλια μου!  
ΧΡΥΣΙΠΠΟΣ 	.................................................Παίξε μα δε χαλούνε!
ΠΑΜΦΙΛΟΣ  	Δεν παίζω! Αειντες! Σάλευγε!
ΧΡΥΣΙΠΠΟΣ 	.................................................Πιασ’ το λαγούτο! Παίξε!
		   	Γή το φαναρι σήκωσε και το τραγούδι φέξε!
		   (τραγουδά α καπελα)
		   	Βάστα κρινάκι του γιαλού κι έβγα στο παραθύρι.
  	Βάστα κι εγώ σου τραγουδώ, κάμε μου το χατήρι!
ΠΑΜΦΙΛΟΣ  	Το παραθύρι ανοίγει. Στέ! (τινάζεται)
ΛΑΜΠΡΟΥΣΑ 	...........................................Ποιος είν’ απου σονάρει
		    	ετσά πιτήδια κι όμορφα;
ΠΑΜΦΙΛΟΣ 	............................................ Επά, το παλικάρι!
		  	Εβγα στο φως! (σιγά) Την κόρη πέ που ‘χε τα περιστέρια
ΧΡΥΣΙΠΠΟΣ 	Παίξε μου σκιας. Παίξε γιαμιάς! Και με τα δυο σου χέρια!
			(τραγουδά με μουσική)
          	Κόρη βερύκοκόκκινη, συρίκομαυρομάτα,
  	 δέσε τα περιστέρια σου μην έρχουνται στσ’ αυλές μου.
        	 Νερό κι αν ρίξω πίνουν το, στάρι και τρώσι μου το.....
ΛΑΜΠΡΟΥΣΑ 	Δεν έχω περιστέρια ‘γω να φεύγουν να πετούνε
      	σ’ αλλες αυλές να πιαίνουνε ξένη θροφή να βρούνε!
ΧΡΙΣΙΠΠΟΣ    	Δεν έχεις, μα τα μάθια σου ωσαν τα περιστέρια
    	πετούν και παίρνουν τσι καρδιές και βγάνου τζι στ’ αστέρια
ΠΑΜΦΙΛΟΣ    	(ειρωνικά) Κι απώς τσι ρίχνουν.......
ΧΡΙΣΙΠΠΟΣ 	............... (πνιχτά) ........... Σωπαινε! Άσπρη περιστερά μου,
			τα μαθια σ’ εσκλαβώσανε κι επήραν την καρδιά μου
ΛΑΜΠΡΟΥΣΑ  	Δεν τό ‘θελα, μα μη θαρείς με τούτα που σονάρεις
      θαρείς κι εμένα επόμεινε κι άλλη καρδιά να πάρεις;
ΧΡΥΣΙΠΠΟΣ 	(χαρούμενα) Γροικάς;
ΠΑΜΦΙΛΟΣ 	............... Γροικώ! Τραγούδηξε! (πριν τραγουδήσει τον διακόπτει)
             Μα πρίχου τραγουδήξεις
      Για κιαμια φιλενάδα τζη πιάσε νε την ρωτήξεις
ΧΡΥΣΙΠΠΟΣ 	Ειντα πες;
ΠΑΜΦΙΛΟΣ 	................... (σιγανά) Ρώτηξε τηνε αν έχει φιλενάδα
      να πάμε κι απ’ το σπίτι τζη να κάμομε καντάδα!
ΧΡΥΣΙΠΠΟΣ 	Εδωκα μπλιο ‘γω την καρδιά κι αλλού καρδιά δεν δίδω!
ΠΑΜΦΙΛΟΣ 	Ντα ‘γώ; Δεν έχω ‘χω καρδιά να δώσω; Πα’ να φύγω!
ΧΡΥΣΙΠΠΟΣ 	Αδέρφι μου συχώρα με! Βέργα και κυπαρίσσι,
        	ο φίλος μου ‘ν’ αμοναχός και θέλει να γνωρίσει
  	κιαμιά απ’ τσι φιλενάδες σου, όμορφη σαν κι εσένα!
ΛΑΜΠΡΟΥΣΑ 	Κιαμιά απ’ τσι φιλενάδες μου; 
ΠΑΜΦΙΛΟΣ 	.................................................... Ναι ναι!
ΛΑΜΠΡΟΥΣΑ	................................................................... Ωσάν εμένα;
ΠΑΜΦΙΛΟΣ	Κι αμ’ είντας!
ΛΑΜΠΡΟΥΣΑ	....................... Εκειέ στ’ ακρινό το σπίτι στο σοκάκι
      Κάθεται μια, μα ο κύρης τση ειναι σκαντρής δαμάκι!
ΠΑΜΦΙΛΟΣ	Σάλευγε!
ΧΡΥΣΙΠΠΟΣ	................ Κάθου μια στιγμής! Τρισήλιε μ’ αυγινέ μου!
      Δώσε μου μιαν απαντοχή να ζω!
ΛΑΜΠΡΟΥΣΑ	.......................................................  Χρυσέ ν-αητέ μου
			Ανοιξε τσι φτερούγες σου να σε ‘ποκαμαρώσω!
      Μ’ αν είχα κι άλλη μια καρδιά εσέ ‘θελ’ ‘α την δώσω.
ΠΑΜΦΙΛΟΣ	Σάλευγε μπλιο! 
ΧΡΥΣΙΠΠΟΣ	.......................... Ανημενε! Βενέτικα μου παίξε!
			Κερά καληνυχτιζω σε
ΠΑΜΦΙΛΟΣ 	.................................... Πιασ’ το φανάρι, φέξε!
(ο Παμφιλος παίζει και ο Χρυσιππος τραγουδεί φεύγοντας κάποιο Ιταλικό τραγούδι)  ......... Πιασ'ππος τραγουδε    .....Ανημενε! Βεν................ .. Ωσλαν εμ                                                   	 
ΑΥΛΑΙΑ
ΚΑΠΕΛΑΣ
Δραμα κωμικοτραγικόν περί ανθρωποφαγίας
Συνετάγει υπό Μιχαήλ Α. Σφακιανάκη
Ηράκλειο Οκτώβρης 2018
*
ΣΚΗΝΗ 1
Μεγάλο Κάστρο τελευταία περίοδος της πολιορκίας. Κανονιοβολισμοί και μακρυνές εκρήξεις. Αριστερά καμένα ερήπια. Αυλή καπηλιού. Δεξιά μισογκρεμισμένη κρεβατίνα γεμάτη σταφύλια. Τραπέζια σκαμνιά πάγκοι. Πήλινες κανάτες ποτήρια. Στον τοίχο πίσω πόρτα πελεκητή και αντίστοιχο παράθυρο μεγάλο ανοιχτό με σιδεριά, το καπηλιό.
ΚΑΠΕΛΑΣ (ορθιος τακτοποιεί) 
	Ανάθεμά τη μοίρα μου και την ζωή που ζούμε!
	Ενα σπιτι ‘χα. Πάει κι αυτό. Ξάνοι την καταδιά ντου.
	Πέτρες και ξύλα. Ο θεός δεν ήθελε πλια κάτω,
	κι εζήσαμε. Εγλίτωσα κι εγώ κι η κοπελιά μου.
	Ω την παντέρμη λουμπαρδιά! Ιδια στην μέση μέση
	του πόρτεγού ‘πεσε μαθές. Ε, σκυλοβυζασμένοι!
	Δε σας-ε φτάνουν τα τειχιά; Τα σπίθια είντα φταίνε;
ΚΟΡΗ	Πατέρα!
ΚΑΠΕΛΑΣ	............Ειντα θες μωρή;
ΚΟΡΗ	.................................... Πατέρα το καζάνι
	Εποκαθάρισε.  
ΚΑΠΕΛΑΣ	......................... Καλά! Στην παρασθιά το βάλε
	και βρε’ δυο ξύλα.....
ΚΟΡΗ	...........................Πού θα βρω;
ΚΑΠΕΛΑΣ	............................................... Ντα δε θωρείς ομπρός σου;
	Ε δε ‘κειε ξύλα! Ετοιμα. Αμε να ξεδιαλέξεις.
	Κι απώς να παρεις τα σταμνιά να πάς να τα γεμίσεις.
	Αειντες! Ανθρώπους θα ‘χομε σήμερα.......
ΚΟΡΗ	............................................................. Ποιοι θα ν-έρθουν;
ΚΑΠΕΛΑΣ	Να μη σε γνοιάζει! Γιά-ε ‘κειέ! Κρασι να βγάλεις, να ‘χεις
	ούλα τα χρειασίδια μας γεμάτα. 
ΚΟΡΗ	................................................. Αχι κύρη,
	Εξύδιασε μας το κρασί!
ΚΑΠΕΛΑΣ	.................................... Οτι ‘χομε πουλούμε!
	Σάλευγε δα! Γερά γερά να κάμεις ότι σού 
ΟΡΗ	Κι ε?ι......................................... Εναν ασκ                                                                   ’πα
ΚΟΡΗ	Ντα ποιοι θα ν-έρθουν;
ΚΑΠΕΛΑΣ	................................. Είπα σου μην έχεις έγνοια. Ναί σου!
ΚΟΡΗ	Καλά πατέρα, πάω σκιας.
ΚΑΠΕΛΑΣ	...................................... Κι οντε θα μου κοπιάσουν,
	μην τύχει και σου φανιστεί να μου πορίσεις όξω.
	Γροικάς; 
ΚΟΡΗ	..............Γροικώ.
ΚΑΠΕΛΑΣ	.......................... Και γέμισε το λαδικό με λάδι.
ΚΟΡΗ	Ντα πού θα βρω; Δεν έχομε.
ΚΑΠΕΛΑΣ	............................................ Εναν ασκί εβρήκα
	εκειέ στσι πέτρες κατωθιώς, κι έχει καμπόσο μέσα.
ΚΟΡΗ	Κι είντα θα μαγερέψομε; 
ΚΑΠΕΛΑΣ	................................. Σάλευγε στσι δουλειές σου
	και μην ρωτάς (φεύγει η κόρη)
				Δεν έφταξε η γι-εζημιά, μα μου ‘ρθε
	κι ο καπετάνιος κι ηθελε να τωνε μαγερέψω.
	Λέω του: «Εποκάμανε τα κάτεχες. Δεν έχω
	δροσά. Εξεκουμπίστηκα!» μα λέει μου.....
ΠΡΟΦΗΤΗΣ	.....(ακούγεται απ’ εξω και μπαίνει)................... Ε, Κρητες!
	Κριτής κατήλθ’ εξ ουρανού! Ουέ! Τον Ισμαήλη
	ζητεί εκδικήσαι. Εδίψασεν εν μέσω της ερήμου!
ΚΑΠΕΛΑΣ	Κρίμας τα τόσα γράμματα! 
ΠΡΟΦΗΤΗΣ	........................................ Ουέ γή Κρητανία!
	Κριθείσα, εκατακρίθηκες μάντρα να ξετελέψεις.
	Μάντραν αμνών! Μάντραν αιγών!
ΚΑΠΕΛΑΣ	............................................ Σίμωσε κακομοίρη!
	Κάθου να ιδώ αν επόμεινε καθόλου παξιμάδι.
	Σα να πεινάς. (μπαίνει μέσα)
ΠΡΟΦΗΤΗΣ	.................... Η σάλπιγγα! Η σάλπιγγα ηχήσει!
	Πέτρες καταγκρημνήσονται! Εκ των πετρών υψούται
	καπνός! Καπνός εις ουρανόν. Ουέ!
ΚΑΠΕΛΑΣ	...........(βγαίνει)...................................Σώπαινε!
ΠΡΟΦΗΤΗΣ	.....................................................................Πέτρες....
ΚΑΠΕΛΑΣ	Θωρώ τσι λέω, σώπαινε! Πάρε να φας! Πού πάεις;
	Επά ‘ναι μωρ’ η τάβλα. Να! 
ΠΡΟΦΗΤΗΣ	.............(πλησιάζει τα ερείπια)......... Επι πετρών και λίθων!
	(κάθεται στα ερείπια και τρωει μονολογώντας)	
	Ουέ ημίν! Επί πετρων! Καπνός! Η σάλπιγξ κράζει!
	Ερείπιον όλος!  Μανδρα γη! Ω Κρήτη! Κρητανία!
	(τινάζεται)
	Σάρκες ανθρώπου! Αιμουσες! Αιμα! Κρανίο! Αίμα!
ΚΑΠΕΛΑΣ	Σώπαινε μωρέ! Σώπαινε κι εξεβαρέθηκά σε!
	Σάλευγε! Πάρε το ψωμί και τρέχε! 
ΠΡΟΦΗΤΗΣ 	.............. (με φρίκη) ...................... Το καζάνι
	κοχλάζει! Κρέας! Απεχε! Ο Κόφιν διεράγει!
	Ιδα κατακρημνίζεται! Σίεται η Πέτρα! 
ΚΑΠΕΛΑΣ	............. (τον διώχνει) ............................... Τρέχε!
	(μπαίνει ενας στρατιώτης)
ΠΡΟΦΗΤΗΣ	Αίμουσες σάρκες! Ορνεα! Επί σποδού και λίθων!
	(μπαίνει ο Σολντάτος)
ΚΑΠΕΛΑΣ 	(τραβώντας τον Προφήτη)
	Αμε να φύγεις! Τούτοσές προφήτες δεν λυπάται.
ΠΡΟΦΗΤΗΣ	(φευγοντας)
	Ορνεα! Κρήτη! Ηγγικεν η ώρα! 
ΚΑΠΕΛΑΣ	.............................................. Κακομοίρη!
	Κρίμας τα τόσα γράμματα!
					   Καλώς το παληκάρι!
ΣΟΛΝΤΑΤΟΣ	Ιλ καπιτάνο έδωκε όρντινο, τούτο κάρνε
	εσύ κουζίνα. 
ΚΑΠΕΛΑΣ	................... Ψήσει; Πώς;
ΣΟΛΝΤΑΤΟΣ	..................................... Τσίπολλα, άλλιο, λάδι
	Βίνο καλό....
ΚΑΠΕΛΑΣ	................ Βίνο καλό; Ντα πού θα βρω; Για γροίκα;
	(Κοιτάζει το κρέας)	
	Είντα κριάς ειναι;
ΣΟΛΝΤΑΤΟΣ .......(Γελά άρρωστα) .... Καλό! 
ΚΑΠΕΛΑΣ	.................................. Χοίρος είναι; Ειντά ‘ναι;
ΣΟΛΝΤΑΤΟΣ	Εσύ κουζίνα.
ΚΑΠΕΛΑΣ	..................... Καλά λες. Ανάθεμά ‘σαι μοίρα! 
ΣΟΛΝΤΑΤΟΣ	Ιλ καπιτάνο ντίκε σύ κουζίνα ρύζι ε κάρνε. 
	Ρύζι!
ΚΑΠΕΛΑΣ	........Δεν έχω! Χόντρο, ναί! Στάρι να πείς!
ΣΟΛΝΤΑΤΟΣ	............................................................... Κουζίνα!
	Ρύζι απόρτο συ εγκώ. Βίνο καλό.
ΚΑΠΕΛΑΣ	.................................................... Να φέρει,
	βίνο αν-ε θέλει. Να βαστά και ρύζι να του ψήσω.
	Σκώτι μωρε ‘ναι τούτονέ;
ΣΟΛΝΤΑΤΟΣ	......................................Νό νό! Λο έ φεγκάτο.
	Φεγκάτο! Σύ κουζίνα!
ΚΑΠΕΛΑΣ	.................................. Ναι! Κατέχω. Τηγανίσει.
	Κατέχω λέω! Σάλευγε. (φευγει ο στρατιώτης)
					Που διάολο τα βρήκε;
	Στο Κάστρο δεν επόμεινε μουδ’ έχνος, μούδε όρθα.
	Τ’ Αγίου Μάρκο το ψωμί τρώμε σκουλικιασμένο,
	κι αυτός να βρει κριάς! (το μυρίζει.)
			    (Δυσπιστα) Χοιρού; Και σκώτι. Ε, τσι σκύλους,
	έχουν τα και τα χώνουνε!
ΚΟΡΗ	........................................Πατέρα!
ΚΑΠΕΛΑΣ 	.................................................... Τρέχε μέσα!
ΚΟΡΗ	Πατέρα δε νταγιαντω μπλιο! Δεν θέλω νά ‘μαι μέσα!
	Εποφαώθηκα! Γροικάς;
ΚΑΠΕΛΑΣ	 ...................................Κατέχω θυγατέρα
	Κοπελοπούλα ‘σαι μαθές! Μα είναι να σου κάμω;
	Δεν το θωρείς ειντα θεριά επόμειναν στο κάστρο;
	Αιγούγια τζη απου βρεθεί ομπρός τως! Τρέχε μέσα!
ΠΡΟΦΗΤΗΣ	Ω Κρήτες! Κρητες δύσμοιροι! Ουέ υμίν! Ο κύων
	μεσουρανεί! Ουέ υμίν! Ω χωρα Κρητανία!
	Εις κρίσην ήρθες του Κριτή, κριθείσα ‘κατακρίθεις
	κατάκρισις γενόμενη θέλεις κατακρημνίσθαι.
ΚΑΠΕΛΑΣ 	Ηρθεν ο μεσοπάλαβος. Αγομε κόρη μέσα!
ΚΟΡΗ	Αφεις με κύρη, άφεις με, καιρό ‘χω να γελάσω!
ΚΑΠΕΛΑΣ	Τρέχε σου λέω! (φεύγει η κόρη)
				Γιαε ‘κειέ! Ε, μαυροκακομοίρη,
	είντα τροζάτο σε βαστά! 
ΠΡΟΦΗΤΗΣ	...................................... Οσμήν! Οσμήν αιμάτου!
	Αίμα εχύθη! Αίματα!
ΚΑΠΕΛΑΣ	................................ Το κρέας σου μυρίζει!
	Το βράδυ ξαναγιάγυρε να φας!
ΠΡΟΦΗΤΗΣ	............ (παραληρεί)  .................. Η Σάρα εσθίει
	τον Ισμαήλ! Κατάκρισις! Γκρημνός! Κριτής! Η Κρήτη
	εν κρίση εκρίθει κρίσιμη! Ουέ! Βέβηλο δείπνο!
	Άπεχε!
ΚΑΠΕΛΑΣ	........... Μα ειντα θαρείς; Δεκαπεντάρης είναι,
	δεν τρώγω ‘γω κριάς! Γροικάς; Αμε ‘δα στην δουλειά σου,
	να μπω κι εγώ στο μαγεριό! Σάλευγε! Αειντες!
ΠΡΟΦΗΤΗΣ	...................(φευγοντας)................................. Κρήτη!
	Απεχε! Απεχε! Ουέ! Η σάλπιγκα εβόα!
	(σκοταδι)
ΣΚΗΝΗ 2
Το ίδιο σκηνικό το τραπέζι στρωμένο το γεύμα μόλις έχει τελειώσει. Λομβαρδος αξιωματικός και ο Σολντάτος καθιστοί πίνουν. Ορθιος ο Κάπελας! Η κόρη κρυφοκοιτάζει από το παράθυρο!
ΚΑΠΕΛΑΣ	Καλό να σας-ε κάμει! Ναι! Καλό να σας-ε κάμει! 
	Θέτε πράμ’ άλλο!
ΚΑΠΙΤΑΝΟ	(κάνει νόημα να καθαρίσει το τραπέζι)
	........................... Ιλ ταβολο!
ΚΑΠΕΛΑΣ	.......................................... Γιαμιάς θα το μαζώξω
	(μαζεύοντας)
	Θέτε πραμ’ άλλο καπιτάν; Πράμ’ άλλο για μαντζάρε;
ΚΑΠΙΤΑΝΟ	(στο σολντάτο)
	Του βόει λ’ ούβα;
ΣΟΛΝΤΑΤΟΣ	.........................Σι σενιορ!
ΚΑΠΙΤΑΝΟ	.......... (δειχνει την κρεβατίνα) ... Ούβα!
ΚΑΠΕΛΑΣ	................................................... Ξινά ‘ν’ ακόμη
	Κι είντα με γνοιάζει! Αν θετ’ εσείς!
(πάει να κόψει, ο καπιτάνο αντιλαμβάνεται την κορη και κοιτάζει αδιάκριτα προς την κουζίνα. Ο Κάπελας επιστρέφοντας το αντιλαμβάνεται)
						Κιανείς δεν είναι μέσα!
ΚΑΠΙΤΑΝΟ	Νον άϊ ούνα φίλια; Νον άϊ; Ντόβ’ έ; Κόρη;
	Ντόβ’ έ;
	(Ο σολντάτος γελά πρόστυχα)
ΚΑΠΕΛΑΣ	............ Μπλεξά ‘ναι τούτηνέ! Δεν έχω καπιτάνο!
	Επόθανε. Δεν το θωρείς το σπίτι; Μπούμ!
ΣΟΛΝΤΑΤΟΣ	........................ (γελά) .............................. Μπούμ;
ΚΑΠΕΛΑΣ 	.................... (πανικόβλητος) ................................. Ναίσκες!
	Πάει, επόθανε! Θωρείς; Οι πέτρες την πλακώσαν!
ΚΑΠΙΤΑΝΟ	(στο σολντάτο) 
	Αντάρε α βεντέρε!
ΚΑΠΕΛΑΣ	(προσπαθωντας να εμποδίσει το σολντάτο)	
	............................ Πού; Δεν είν’ κιανενας μέσα!
ΣΟΛΝΤΑΤΟΣ	(τον παραμερίζει βίαια. Ο Κάπελας πέφτει)
	Σι φέρμα!
ΚΑΠΕΛΑΣ	... (πεσμένος) ... Αχι Μάνα μου! Εσκότωσέ μ’ ο σκύλος.
	Πού πας μωρέ; Πού πας ετά;
	(μέχρι να σηκωθεί και να κινηθεί βγαίνει ο Σολντάτος)
ΣΟΛΝΤΑΤΟΣ 	...................................... Νεσούνο ε ντέντρο! 
ΚΑΠΕΛΑΣ	.................................................................. Ντρέτο;
	Δεν είναι ντρέτα πράματα ετούτα καπετάνιο.
ΚΑΠΙΤΑΝΟ 	(δοκιμάζει το σταφύλι)
	Ατσέρμπο!
ΣΟΛΝΤΑΤΟΣ	.............. Μάγκια καπιτάν, περ λα ντιγεστιόνε!
ΚΑΠΕΛΑΣ	Καλά το λέει! Φάτε το. Ξινό ‘ναι μα χωνεύγει!
ΚΑΠΙΤΑΝΟ	(με δυσφορία)
	Ατσέρμπο!
ΚΑΠΕΛΑΣ			Αρχο Καπετάν! Το κάρνε, είντα έχνος;
	Πόρκο;
ΚΑΠΙΤΑΝΟ	(γελούν τρανταχτά με το σολντάτο)
	...........  Σι, πόρκο γιανιτσάρ!
ΣΟΛΝΤΑΤΟΣ	........................................... Τούρκο οφιτσιάλε!
ΚΑΠΕΛΑΣ	Μα είντα λες;
ΣΟΛΝΤΑΤΟΣ 	.................... Σι! Τούρκο. Σι! Οφιτσιάλε Τούρκο!
ΚΑΠΕΛΑΣ	Ποιος Τούρκος; Ντα που θα βρεθεί; Ειντα μωρέ θαρεύγεις
	πως δεν γατέχω το κριάς! Του τούρκου ‘ναι σαν τσ’ όρθας!
	Ετούτονέ ‘τονε οζό χοντρό.. 
ΣΟΛΝΤΑΤΟΣ	....................................... Σε το ‘πα! Τούρκο!
ΚΑΠΕΛΑΣ	Ντα πού πούρι τον ηύρετε; Ε, πού;
ΣΟΛΝΤΑΤΟΣ 	................................................... Μουράγιο! Οξω!
ΚΑΠΕΛΑΣ	Εκλέψετέ τον απ’ τσ’ οχτρούς; Ετσά μου πε!
ΣΟΛΝΤΑΤΟΣ 	.................................................................... Λε γάντζοι
	ρίξει! Αφέρε! Τίρε! Ωπ! Δεκαπιτάρε!
ΚΑΠΕΛΑΣ	......................................................... Στένου!
	Ειντα δουλειά ‘χουνε μωρέ οι κούβοι στα μουράγια;
ΣΟΛΝΤΑΤΟΣ	Οι κούβοι; Νο! Νο νο νο νο! Τε ιο ντέτο Τούρκο! 
	Οφιτσιάλε! Γιανιτσάρ!
ΚΑΠΕΛΑΣ	...................................Ξεμίστεψέ με Θε μου! 
	Αθρώπου κρέας ήτονε;
ΣΟΛΝΤΑΤΟΣ	..................................Νο! Τούρκο! Γιανιτσάρο!
	Του ε ιδιότα; 
ΚΑΠΕΛΑΣ	.. (έντρομος) .. Μάνα μου! Μεσοπαντήτισσά μου!
	Αθρώπου κρέας έψησα; Και σκώτι; Κύριε ελέησον!
KAPITANO	Ιλ κόζα κρίντα;
ΣΟΛΝΤΑΤΟΣ	...................... Λούι περ λα κάρνε ντιτ! 
ΚΑΠΙΤΑΝΟ	....................... (κίνηση αδιαφορίας) ............... Κρετίνο!
	Αντιάμο! (σηκώνονται)
ΣΟΛΝΤΑΤΟΣ (πετά κάποια κέρματα στον κάπελα. Περιφρονητικά)  .............. Τιένε!
ΚΑΠΕΛΑΣ	    ...............................Γκράτσιε! Στο διάολο να πάτε!
		    Γκράτσιε λέω! Βάρβαροι!
       (κάθεται κρατώντας το κεφάλι του) Μεγαλοδύναμέ μου!
    γιάειντα μας εκακόγραψες ετσά λοής! Ε, Κάστρο!
   (τραγουδεί αφηρημένα)
    Κάστρο και πού ‘ν’ οι πύργοι σου, πού ‘ν’ τα καμπαναριά σου;
    Πού ‘ν’ οι γι-αντρειωμένοι σου...
ΠΡΟΦΗΤΗΣ  ............................................. Ω Κρήτη! Μήτερ Κρητη!
		Απόλυς! Κρίματα πολλά! Κρίση κριτού ω Κρήτη!
     Κρίσις κριτού κατάκρισις! 
ΚΑΠΕΛΑΣ	.........................................Κατάκριση είναι κιόλας! 
     Κατάκριση! Γιάειντα μωρέ! Δεν έφταξαν οι χρόνοι
     απού ‘ρθαν οι σκυλόφραγκοι κι εσκλάβωσαν τον τόπο!
     Αδικο! Μέγαν άδικο! Φαμέγιους μας εκάμαν.
		Μια δεκαπενταριά γενιές πλερώνομε! Δεν φτάνει;
ΠΡΟΦΗΤΗΣ Γη Κρητανία! Κρίματα! 
ΚΑΠΕΛΑΣ	......................................Κρίμας τον τόπο! Κρίμας!
		Οι Φράγκοι δεν μας έφταξαν κι ήρθαν κι οι Τούρκοι! Κρίμας!
     Κατάκριση από Θεού! Για-ε κριτής! Δεν είδε
     πόσους εκάψαν ζωντανούς, Πόσους εκάμαν σκλάβους;
     Πόσους εβάλαν στο κουπί κι ελιώσανε στο κύμα;
     Γιαειντα κοντό δεν σού ‘φταξαν τόσες γενιές χαημένες;
     Γιάειντα δε σου ‘παλύνανε την κρίση; Γιάειντα θέ μου;
     Αδικη κρίση! Αδικη!
ΠΡΟΦΗΤΗΣ ............................. Ουέ ημίν! Η Ιδα
		σίεται! Ορη σχίζονται! Ουέ!
ΚΑΠΕΛΑΣ	........................................... Ηρθαν κι οι Τούρκοι!
		Αλλόφυλοι! Αγαρηνοί! Αχι και γιάειντα Θε μου
		δεν έπεψες σκιας το σεισμό να μας-ε ξεκουμπίσεις
     μια και καλή!
ΠΡΟΦΗΤΗΣ ................. Σεισμός; Η γής σίεται! Τα πελάγη
     ταράσσονται! Ισχύς θεού! Κατάκρισις!
ΚΑΠΕΛΑΣ ............................................................. Κατέχω
	 	πως για να βγει το σίδερο θέλει φωθιά και χτύπους,
		μ’ αθρώποι ειμαστε Κύριε, δεν είμαστ’ από πέτρα!
     Δεν είμαστε! Δεν είμαστε! (κλαίει)
ΠΡΟΦΗΤΗΣ ..................................... Εκ λίθου ακροτόμου
		εξέλθει πυρ! Επι πυράς καυσόμεθα μεγάλης!
		Καυθήσονται, απόλυνται τα πεπαλαιωμένα!
		Ο Φοίνικας εκ των τεφρών αναγεννάται! Φοίνιξ
		εκ τέφρας ο Λαός! Φοίνιξ!  Αναγεννάται!
ΑΥΛΑΙΑ
ΦΡΑΝΤΖΕΣΚΑ
Συνετάγη
επί ιδέας Νικολάου Ψιλλάκη 
υπο Μιχαήλ Σφακιανάκη
Μεγάλο Καστρο
Σεπτεμβρης 2018
*
        Μεγάλο Καστρο. Καλοκαίρι 1669. Υπογειο γκρεμισμένου αρχοντικού. Βαρέλια γερά και σπασμένα, τσέρκια, καζανια, χάμουρα παλιά στον τοίχο. Πλεκτές ξερά ρόδια κρεμύδια κλπ. στα δοκάρια. Ενα κρεβάτι σιδερένιο στην άκρη. Πιθαρια. Σ’ ενα από αυτά μερικά κεριά ανάβουν. Διπλα ένα τραπέζι με καράφα νερού ποτήρια μια πετσέτα δεμένη με φαγητό. Δυο καρέκλες ξύλινες σκαμνιά. Παράθυρο ψηλα με σιδεριά κι ένα αγιόκλημα ανθισμένο. Ακουγονται εκρήξεις, πότε κοντύτερα πότε μακρυνότερα καθ’ όλη την διάρκεια της παράστασης.
ΦΡΑΝΤΖΕΣΚΑ	Είπε πως θα ΄ρθει ν-ενωρίς. Και πού ‘ν’ την; Δεν εφάνη!
	Πώς δε φοβούνται μοναχές στσι στράτες να γυρίζουν;
	Δυο μηνες πούρι, ολημερνίς βροντούνε τα κανόνια,
	τ’ αρχοντικά γκρεμίζουνται, σκοτώνουντ’ οι γι-αθρώποι.
	Είκοσι τρία χρόνια ‘δά, πού ‘ρχουνται κάθα μέρα,
	κι αυτή κι η γρα. Η κακογρά. Η δεύτερη μου μάνα!
	Μωρό μου την πρωτόφερε να πιάσει το βυζί μου.
	Βυζάστρα λέει, ν-εγύρευγεν ο γι-άρχοντας τσ’ αγγόνης,
	πως έλειψεν η μάνα τζη στην Βενετία. Ειδες!
	Ποια μάνα και ποια Βενεθιά; Εγλυκοβύζαξά την
	και τσ’ ομορφοτραγούδηξα. Ε, τσι παντέρμες ώρες
	απού ‘κοιμούντον έπαέ, στο μπέτη μου ν-απάνω!
	Σε κλίνη δεν την έβαλα. Στσ’ αγκάλες μου την κράθιουν,
	απάλαφρα, σαν το πουλί. Κι εροζονάριζά τση
	και τσή ‘λεγα και τσή ‘λεγα μούρμουρα, μην ξυπνήσει,
	μα να μακρύνει ο ύπνος τση, να κάτσει μετα μένα.
	Κοργιάλια τα χειλάκια τζη, στον ύπνο τζη τα ‘κούνιε
	κι εγώ το ‘χα για φίλημα. Πού να την παραιτήσω!
	Οξω ν-εκάθουντον η γρά, στου κήπου το πεζούλι,
	κι εποκρεμούντον τακτικά κι εθώριε μας. Ποτές τση
	λόγο καλό δεν μου ‘πενε. Μούδε κακό. Ποτές τση.
	Τα μάθια τζη μόνο ‘τονε πάντ’ ανάδακρυωμένα.
	Συχνά πυκνά την ‘θώρουνε κι ελοξοξάνοιγέ μας,
	κι ήλεγες, μια ζηλεύγει μας, μια λύπηση μας έχει,
	μια ξεβαριέται να θωρεί. Εγώ, δεν εβαριούμουν!
	Όσο και να ‘χα ήρχουντον, τσ’ ανήμενα στην πόρτα.
	Αχνα δεν μου ‘βγαν’ η γριά. Επαιρνα το κοπέλι
	κι έμπαινα μέσα. Είπα τση πολλές φορές το «κόπια!»,
	μα πράμα! Δεν μου ‘κλούθιενε. Εξάνοιγεν απόξω.
	(κοντινή έκρηξη, τρομάζει)
	Κοντά ‘πεσεν ετούτηνά! Θε μου, τον κόσμο σώσε!
	Οσες φορές κι αν ήρθανε, το κάτιτις εβάστα.
	Πότες μαγεροψήματα, πότες κρασί, γή λάδι,
	πότες τυρί, πότες κριάς, γή πωρικά και μέλι.
	Είκοσι τρία χρόνια μπλιο και δεν μου ‘λήφτει πράμα.
	Ο αρχος λέει τα ‘πεμπε, για χαρη τσ’ εγγονής του,
	να τρώει η παραμάνα τζη, να κατεβάζει γάλα, 
	όσο καιρό την βύζαινα, κι ύστερα για να κάτσω
	αντίπητου τση μάνας τση, για μάνα τζη να μ’ έχει!
	Και ρούχα ‘πεμπε τακτικά. Να μην κρυώνω τάξε.
	Ως και δαφνόλαδο ‘πεμπε να βάνω στα μαλιά μου.
	Αρχή τσ’ αρχής, σαν ήρθα ‘πα, δεν είχα που να πάω,
	κι ηύρηκα στσι καλόγριες κλινάρι και τραπέζι,
	μ’ άλλες γυναίκες σάν κι εμέ, κακογραμμένες, ξένες.
	Ολημερνίς εγύριζα. Πότες στο φόρον ήμουν,
	πότες εμπαινα στσ’ εκκλησσες, πότες στα μαναστήρια,
	πότες στσι δρόμους κι έβλεπα τ’ αρχοντικά. Ποτές μου
	δεν ήμπα εις του λιμανιού την στράτα! Στο λιμάνι
	γροικώ κι είν’ άθρωποι κακοί. Πειράζουν τσι γυναίκες.
	Κι όπου ταβέρνα επάντηχνα, γή ζεύκι, γή γλετζέδες,
	εγλάκουν κι έφευγα γιαμιάς. Δεν είν’ η πολιτεία
	σαν τα χωριά μας. Επαε τσ’ αθρώπους δεν γνωρίζεις.
	Φοβάσαι τσι. Ποιος θα βρεθεί –κιανείς!- να σου ‘χει σέβας.
	Οι καλογρές ητον καλές. Αμίλητες κι εκείνες.
	Δεν ερωτούσαν για δροσά. Σαν να καταλαβαίναν,
	πως όσες ήμαστον εκειά, είχαμε μέγα βάρος
	εις την ψυχή μας. Είχαμε! Μα για να βγει το βάρος,
	θέλει να πείς τον πόνο σου. Αυτές δεν εμιλούσαν,
	μόνο την κάθε ταχυνή επαίζαν την καμπάνα
	και μας εκατεβάζανε στην λειτουργιά. 
	(υπόκωφη κοντινή έκρηξη, τρομάζει)
	...................................................... Μανά μου!
	Μίνα ‘σκασε κι επά κοντά. Πόσοι θα ν-εχαθήκαν!
	Δεν έκαμα πολύ καιρό στο μαναστήρι. Όϊ!
	Μουδε βδομάδα. Η γριά ήρθε κι εγύρεψέ με
	μια ταχυνή. Επόρισα. Λέω τση: «Εμέ γυρεύγεις;»
	Λέει μου «Ναι.» «Κι είντα με θες;» λέω «Πού με κατέχεις;»
	«Μουδε κατέχω σε,» μου λέει «μούδε σε θέλω πράμα,
	μα θέλει σ’ ο αφέντης μου.» «Ποιός;» «Δεν τονε γνωριζεις,
	μα έμαθε πως είσ’ επά, συνορογεννημένη
	και θέλει την εγγόνη ντου να πιάσεις να βυζάξεις.»
	Εχασα τα ιλλούδια μου. Α δη και στο χωριό μου
	άθρωπος δεν εκάτεχε πως ήμουν βαρεμένη,
	κι εμάθαν το στο κάστρο επά; Κι ως ήρθα; Αχι θε μου!
	Πόσοι ρουφιάνοι βρίχνουνται άθωροι αναγυρού μας!
	«Δεν έχω γάλα» λέω τση. Ως να το πω ετρέξαν
 	οι ρώγες μου, κι εγάργιωσε το ρούχο  ν-απ’ εφόρουν.
	Ειδε το, ετσιμογέλασε και λέει μου «Αν θέλεις
	να κάμεις το που σου ζητά ο αφέντης, δεν θα χάσεις!
	Δέκα τορνέσα δείνει σου το μηνα, κι όσο πάει.
	Και σπίτι, κι ότι λείβγεσαι από φαί και ρούχα»
	Λέω τση «Ελ’ αποταχιάς.» Εγύρισε να φύγει,
	μα μπαίνω ομπρός τση, «Δέχομαι!» κι οι ρώγες μου ετρέχαν.
	«Αμε, μου λέει, μάζωξε τα μπράτη σου και κλούθα.»
	«Δεν έχω πράμα. Ερχομαι.» Εβγήκαμε στην στράτα.
	Πολύωρα δεν ετρέχαμε κι εφτάξαμε επα πώδε,
	που ζω τόσανα χρόνια ‘δα. Αρχοντικό το σπίτι.
	Δίπατο. Με πελεκητές πέτρες. Καλοχτισμένο.
	Εβγαλε ‘κεινη ‘να κλειδί και μ’ ανοιξε την πόρτα,
	κι εμπήκαμε. Κλειστό καιρό. Ελείπαν οποιοι το ‘χαν.
	Ούλα ‘τον όπως τ’ αφηκαν, ομορφοσκεπασμένα.
	Δυο παραθύρια η γριά ανοίγει και μου λέει:
	«Ετούτονέ ‘ν’ το σπίτι σου. Αν θες να του ‘χεις σέβας.
	Να καθαρίζεις. Το μωρό θέλει καθαριότη.
	Και δεν θα χάσεις. Την αυλή να διαρμιστείς. Κατέχεις.
	Και το περβόλι. Πωρικά δεν θα ληφτείς ποτές σου.
	Πάω να πω τ’ αφέντη μου πως δέχεσαι.» Και φεύγει.
	Αμοναχή ν-επόμεινα. Κάνω να βγω στην στράτα,
	ερμιά. Τριγύρου αρχοντικά κλειστά. Γιαγέρνω μέσα,
	θωρώ απαράσερτες τσ’ αυλές. Ξανοίγω  στο περβόλι,
	δεντρά πολλώ λογιώ ‘τανε, το πλείστ’ αραχνιασμένα.
	Μια στέρνα με νερό δεξά. Ζερβά ‘τον το πηγάϊδι.
	Τ’ αγιόκλημα μεσόξερο, μα όσο ‘χε πομείνει
	είχεν ανθίσει. Εμύριζε!  Πιάνω να παρασύρω. 
	Δεν είχα μουδε την μισήν αυλή καταστεμένη,
	κι ανοίγει την αυλόπορτα η γρα και μπαίνει μέσα.
	Δυο άντρες τση ‘κλουθούσανε και δυο γυναίκες άλλες.
	Λέει μου: «Αφεις τσι δουλειές! Δεν θέλει να δουλεύγεις
	ο αφέντης μας. Ετούτοινέ θα διαρμιστούν το σπίτι.
	Αλλη δουλειά ‘χει μετα σε συμφωνημένη. Ας τα!»
	Επήρε με κι εκάτσαμε απόξω, ν-εις το δρόμο
	κι οι γι-άλλοι εδουλεύγανε. Αμίλητοι κι εκείνοι.
	Πολυώρα δεν επέρασε, κι εβγήκε η μια φαμέγια
	και λέει τση: «Ετελειώσαμε. Ορίστε, εμπάστε μέσα.»
	Εμπήκαμε. Πάστρα η αυλή. Το σπίτι διαρμισμένο,
	πλυμένο, πεντακάθαρο. Οι γι-άντρες στο περβόλι
	εκαίγαν ότι εκλάδεψαν. Κιανένας δεν μου μίλιε.
	Λέει μου τότες η γριά. «Κράθιε ‘κειε δυο τορνέσσα
	κι ανήμενε.» «Και το μωρό;» τση λέω. Ως τση το ‘πα
	το γάλα μου ‘ξανάτρεξε. Αχνιά μιλιάν εκείνη.
	Επήρε τζι κι εφύγανε. Μουδ’ ώρα μια δεν ήτον
	κι αντιγιαγύραν. Κάθανείς εβάστα ν-ένα μπόγο.
	Ρούχα, φαγιά, σκεπάσματα. Εγέμισαν το σπίτι.
	Εξαναφύγαν. Η γριά επόμεινε ν-οπίσω.
	Λέει μου. «Αμε να πλυθείς.»
	(εκρηξη κοντινή, Τρομάσει)
	....................................... Δεν νταγιαντάται πούρι
	ο φόβος! Δεν παλαίγεται! Εδά πεντεξε μηνες
	ότι λουμπάρδες έχουνε τσι ρίχνουνε στα σπίθια!
	Τροχάλους και χαλάσματα ‘γέμισ’ η πολιτεία.
	Εβούλησαν οι γι-εκκλησσές! Επέσαν οι καμπάνες!
	Οι σκοτωμένοι βρίχνουνται επά κι εκειέ στην στράτα.
	Δεν προλαβαίνουν, ως γροικώ, να θάφτουν οι παπάδες.
	Ο Χάρος βασιλεύγει μπλιό. Ερμο, κακό ρηγάτο!
	Σκανίζει και μολεύγει σε! Κιανείς δεν ζει στον ήλιο.
	Οσοι δεν είχαν, έσκαψαν τρύπα στη γη κι εμπήκαν.
	Εγώ ‘μαι επά στο μαγατζέ τ’ αρχοντικού. Φοβούμαι!
	Ισαμ’ εδά δεν μ’ έυρηκε κακό θα πεις μεγάλο,
	μα ‘ναι κι εκείνη! Μοναχή με την γριά στο δρόμο,
	να ‘ρχετε ‘πά καθημερνώς. Κοπελοπούλα ‘γίνει.
	Ομορφη. Με χρυσά μαλιά. Στα γόνατα τση φτάνουν.
	Ερχουνται και με βρίχνουνε. Η γρα κάθετ’ απόξω,
	κι ανε πορίσομε κι εμείς ξεσέρνει. Μοναχές μας
	καθούμαστε. Ξανοίγω την και χάνω την εξά μου.
	Ξανοίγω την και δεν μιλω. Εκείνη κουβεδιάζει.
	Λέει μου ότι ‘κουσε. Εγώ, φρουκάζομαι τση μόνο
	και λέω «Θέ μου, δείνε μου δύναμη να την έχω!»
	Μιλεί, γελά, ρωτά, μιλεί και γλυκοροζονάρει
	σαν το πουλί την άνοιξη. Εγώ τηνε ξανοίγω.
	Ειντα να πω; Μερμύδισμα γροικώ στα ερμα στήθια.
	Ωσαν να ξανανοίγουνε οι φλέγες του κορμιού μου,
	να δώσουν γάλα και ζωή. Λέει μου «Παραμάνα,
	να μου χτενίσεις τα μαλιά;» Λεί τα και πέφτουν κάτω.
	Ε, δε χαρά! Χτενίζω την. Μοσκοβολά ο τόπος
	απ’ το δαφνόλαδο. Κι εγώ χτενίζω τα μαλιά μου,
	μα μοναχή. Χτενίζομαι και λεώ πως με χτενίζει.
	Απο μικρή καθημερνώς την-ε χτενίζω, κι έχω
	τ’ αποχτενίδια τζη ‘κειδε, ίδια στο μαξελάρι
	που κείτομαι. Μυρίζω τα ολονυχτίς τση νύχτας 
	και λέω πως τηνε βαστώ στην αγκαλιά μου μέσα.
	Μωρό μου την εφέρανε. Δέκα μερώ δε θα ‘τον.
	Σοκαιρο μετα κείονα που γέννησα απατή μου.
	Πρίχου γεννήσω ν-έφυγα κι ηρθα στην πολιτεία.
	Αμοναχή το γέννησα, σ’ ενα περβόλι μέσα
	δυο μέρες απής έφταξα. Ηυρα νερό, έπλυνά το,
	κι απώς το μεσοφόρι μου κόβγω και το τυλίγω.
	Εγύριζα κι εκράθιου ντο, κι όποτε ‘θελ’ ‘α κλάψει,
	επαραπάντιζα γιαμιάς κι εβύζαινά το. Φόβο
	εγροίκουν στην ψυχή. Δεν είχα ειντα να φάω.
	Το γάλα ‘θελ’ ά μου σταθει. Ηυρα το μαναστήρι
	κι εχτύπησα. Η καλογρά ως είδε το κοπέλι
	μου λέει «Πού ‘ν’ ο κύρης του;» Εγύρισα να φύγω,
	μα μ’ έπιασε και λέει μου «Για το καλό ντου, κόρη,
	άμε στην πόρτα τσ΄εκκλησσάς, κι είναι ‘κεια ‘να πανέρι
	και βάλε το! Α δε βρεθεί κιανείς να το θελήσει,
	ίσαμε το βασίλεμα του ήλιου, το κρατούμε
	κι αυτό κι εσέ. Μ’ ανε βρεθεί, άφεις το να το πάρουν,
	μα πλια καλά θα ζήσει ετσά. Εσύ θα κάμεις άλλο.»
	Επείνουνε. Το γάλα μου ητον λιγοστεμένο.
	Λέω: «Καλιά να πάει ετσά, παρά να μου ποθάνει».
	Εκοίμησά το, κι ύστερα το ‘βαλα στο πανέρι
	κι εκάτσα ‘κεια, παράπαντα. Η καλογρά εβγήκε
	και λέει μου «Κατέχω το, πως είναι μέγας πόνος,
	μα έρχου μέσα. Ας το ‘τα, στην χέρα του Κυρίου!»
	Εκλαιγα. Ηρθ’ επήρε με. Ως εκλεισε την πόρτα,
	εσπάραξα απ’ τα κλάηματα. Ιδια ωσάν την αίγα
	σαν παίρνουν το ριφάκι τζη και πάνε να το σφάξουν.
	Αυτή μ’ επαρηγόρανε. Σιργουλευτά μου ‘μίλιε,
	μα δεν εγίνουμουν καλά. Γλακώ, γιαγέρνω οπίσω
	και δεν το βρηκα. Επήραν το. Στο δρόμο τσ’ εκκλησίας
	αλλος δεν ήτον. Ερημιά. Εχασα το κοπέλι!
	Ιδια σαν να με σφάζανε σέρνω φωνή, μα κι είντας,
	κιανείς δε μ’ αποκρίθηκε. Η καλογρά εβγήκε
	και λέει μου. «Ο Κύριος την δίδει την ορφάνια,
	μα δε δίδει την τσιφτελιά. Ας το! Καλά θα πάει.
	Σάοικα κιανεις άρχοντας θα ‘πεψε να το πάρουν.»
	Ετότες εβουβάθηκα! Ποιος άρχος με κατέχει;
	Ποιος άρχος και πού το ‘μάθε πως είμαι βαρεμένη
	και πως εγέννησα ‘παέ στο Κάστρο; «Γιάειντα τό ‘πες;»
	γυρίζω τση καλογριάς. Μα κείνη δεν εμίλιε
	μονο χαμηλοξάνοιγε. «Ελα παιδί μου μέσα!
	Εχει ο θεός!» «Αν είχε ο θιος,» τση λέω «γιάειντα αφήκε
	κι ήμπα σε τέθοιον έλλιγκα;» «Μη το ρωτάς παιδί μου!»
	μου λέει. «Οπως κι αν γενεί, το που ΄χεις γεννημένο
	δεν θα χαθεί! Καλόσειρη θα ‘ναι κι αρχοντοπούλα!»
	Εκόπηκα ως το ‘κουσα «Ειντα κατέ’ς;» ρωτώ την.
	Εδάκρυσε και λέει μου: «Το μαναστήρι τάφος!»
	Αλλην αχνιά δε μου ‘βγαλε. Εκλούθουνέ τζη μέσα.
	Τρεις μέρες δεν επέρασαν κι ηρθ’ η γριά και μ’ ηύρε.
	(πολλές μικρές εκρήξεις)
	Ας είναι. Για δε φαίνουνται; Μεσοπαντήτισσά μου,
	σκέπε την! Σκέπε και τσι δυο! Ε, γρα πλια κι από μάνα
	μου στάθηκες κι ας μην μιλείς. Κατέχω το, πως όντεν
	έπαψενε το γάλα μου, εσύ, κι ας μη μου τό ‘πες,
	εσύβασες τον, κι έρχεστε ακόμη εδά. Κερά μου!
	Οτι καλό μας έκαμες κι εμέ κι αυτής, να το βρεις
	στον άλλο κόσμο!  Αλλη δροσά δεν έχω να σου δώσω.
	Θωρώ τα ‘γω τα δάκρυα. Δεν είχα νιώσει αγάπη
	ποτές. Μουδε την έλαβα, μουδε κι εχάρισά την.
	Η μάνα μου ν-επόθανε στην γέννα τζη, κι ο κύρης
	εδούλευγε όλο κι έπινε. Λιγόχρονος κι εκείνος.
	Φαμέγιοι και τριτάριδες ήτον οι συγγενείς μου
	τ’ αρχόντου, που ‘χε το χωριό παρμένο στην εξά ντου.
	Αυτοί μ’ εμεγαλώσανε, με πείνα και με κόπους.
	Μικρή μικρή μ’ επέμπανε και το νερό ‘κουβάλιουν,
	κι ως εμικρομεγάλωσα, κι αρχίνηξα να νιώθω
	με ‘παίρναν όπου πήγαιναν τ’ αφέντη να δουλέψουν.
	Δεν ήμουν δεκαφτά χρονώ κοπελοπούλα πράμα
	κι εθέριζα. Αμοναχή έτρεχα το καρύκι
	-Ε, δε θερίστρα!- Οπίσω μου είχ’ αφημένους τσ’ άλλους.
	Εθέριζα. Εδά εδά σκύλους γροικώ κι εφτάναν
	κι εζύγωναν ενα λαγό. Ως τον εζωντοπιάναν
	έφταξ’ ο γι-άρχος κι είδε με. Ως μ’ είδε ξεπεζεύγει
	κι εσίμωσέ μου. Του λαγού εμόνταραν οι σκύλοι
	κι εμενα ο γι-άρχος στσ’ αυλακιάς την μεση! Αχι, θε μου!
	Εσκώθηκε. «Οντε κι αν θες να ‘ρθεις στην πολιτεία»
	μου λέει κι εκαβαλίκεψε. Εγύρισε να φύγει.
	Εγιάγυρε. Τα κρέτα μου εξάνοιγα να χώσω.
	Λέει μου «Αν είναι αρσενικό, γιαμιάς να μου το φέρεις
	και θα το πέψω να γενεί άρχος στην Βενετία.
	Γροικάς; Αν είναι θηλυκό κάμ’ οτι ‘θες. Αν μάθω,
	πως άλλος κιανεις έμαθε το ‘γίνει, τρισαλλοί σου!»
	Εφυγεν. Εσηκώθηκα κι εγροίκουν το κορμί μου
	να μυρμιδίζει. Εφυγα. Πλια κάτω ηύρα τσ’ άλλους
	Η θειά μου, ως μ’ εξάνοιξε, εδακασε τα χείλια
	κι έσκυψε στο δραπάνι τση. Ο μπάρμπας μου γυρίζει 
	και λέει μου: «Εποθέρισες;» Ειντα να τ’ απαντήσω;
	Λέω του «Ναισκες!» «Πάρε την» λέει γιαμιάς τση θειάς μου
	«κι αμέτ’ οπίσω. Εβγαλε το μεροκάματό τζη!»
	Εφύγαμεν αμίλητες. Στο ποταμό πλια κάτω
	μου λέει η θειά μου «Εμπα ‘κειέ να πλύνεις το κορμί σου
	και κάμ’ ευκή  του ποταμού να πάρει αυτός το βάρος!»
	Ε, κακομοίρα θειά, ποτές δεν μου ‘πες κακο λόγο.
	Εκάτεχες! Εκάτεχες το γίνηκε στο θέρος.
	Οσον επάιρνα ο καιρός κι εφούσκων’ η κοιλιά μου
	μ’ εκράθιουνε στο σπίτι ντως. Μέσα. Να μην πορίζω.
	Μια νύχτα που θαρούσανε πως ήμουν κοιμισμένη,
	γροικώ το μπάρμπα μου και λέει «Πόσην ώρα θα ν’ αντέξει;
	Χειμώνας, κρύο, εγδυμνό, συνορογεννημένο.
	Εγώ θα πάω! Μη μιλείς!» Η θειά μου ‘σερνε μούγκρος.
	Πρωί εφύγαν. Το γιαμιάς εμπήκα εις την στράτα
	και λέω «Εσυ μ’ εκάλεσες να ‘ρθω στην πολιτεία.
	Ερχομαι!» Ετυλίχτηκα ενα μποξά τση θειάς μου,
	κι εκίνησα. Μηδε νερό δεν έπηρα. Στο δρόμο
	μου ‘πάντηξ’ ένας καστρινός κι έλάλιε δυο μουλάρια.
	Σακιά κι ασκιά κι ένα βουτσί τα ‘χενε φορτωμένα.
	Λέει μου «Πού θα πας μωρή;» «Στο κάστρο!» λέω «Ποιο κάστρο;
	Εσυ ΄σαι ετοιμόγεννη! Στο δρόμο θα γεννήσεις!
	Και πως θα μπεις; Εκλείσαν το οι Τούρκοι εδά δυο μήνες.»
	«Ντα συ πώς ήυγες;» λέω του «Μέγα μιστό θα ν-έχεις
	ανε με πάρεις μετα ‘σε! Πάρε με. Γλίτωσέ μας!» 
	Σάοικα μ’ ελύπήθηκε. Επήρε με μετά ντου.
	Εκάτεχε περάσματα, σε κίνδυνο δεν ήμπα.
	Είδα τσι Τούρκους μακρυά. Σαν την μελιτακιά ‘σαν. 
	Στο δρόμο μ’ εδασκάλευγε στο Κάστρο πού να πάω.
	Ποιες πόρτες θα χτυπήσω ‘κειά για ‘με και το παιδί μου.
	Χίλια καλά να ιδεί κι αυτός! Κι αν είναι ποθαμένος,
	να βρει την άκρα ανάπαψη! Ημπα στην πολιτεία.
	Εγύριζα, στ’ αρχοντικά απόξω και στο φόρο.
	Τον «καύκο» μου ν-εγύρευγα, μα μηδε τ’ ονομά ντου 
	εκάτεχα, ημπας και βρω κιανένα να ρωτήξω.
	Κι έφταξα στσι καλόγριες κι εκράτουν το κοπέλι.
	Το κοριτσάκι μου! Ξανθό. Ελαμπαν τα μαλιά ντου.
	Παιδάκι μου! Αμοναχό ηρθες στον κόσμο. Αχι!
	Αμοναχή σ’ εγέννησα. Μ’ ένα κακομαχαίρι
	σ’ απόκοψα. Αστρο τσ’ αυγής! Ερμο παντέρμο χώμα
	που δέχτηκες τα αίματα εμέ και του παιδιού μου!
	Μωρό μου! Και πώς σ’ έπλυνα στου περβολιού την στέρνα!
	Αμοναχή! Παιδάκι μου! Εκλαιγες. Μα σε πήρα
	και σ’ έβαλα στα στήθια μου. Γάλα και ζεστάσα ‘βρες
	κι ένοιξες τα ματάκια σου κι ελαμψ’ ο κόσμος ούλος!
	Τρισήλιε μου, που σ’ έχασα! Η τρισκαταραμένη!
	Η κακομάνα! Ελαμπες στην μέση στο πανέρι....
	(Κοντινή έκρηξη Τρομάσει)
	Παίζετε σκύλοι! Παίζετε! Στέκει ο Θεός θωρεί σας!
	(κτυπά η πόρτα)
	Ηρθανε!
	(Μπαίνει η γριά)
	.....................Πού ‘ν’ η κόρη μου, η πολυφίλητή μου!
ΓΡΙΑ	Σύχασε! Δεν θα ν-έρθει αυτή! Εγώ ‘ρθα να σε πάρω.
ΦΡΑΝΤΖΕΣΚΑ	Να πάμε πού;
ΓΡΙΑ 	...................Στ’ αφέντη μας!
ΦΡΑΝΤΖΕΣΚΑ	...........................................Να κάμω είντα πούρι;
ΓΡΙΑ	Να φύγετε.
ΦΡΑΝΤΖΕΣΚΑ	................Να πάμε πού;
ΓΡΙΑ	....................................Στην Βενετία λέει!
ΦΡΑΝΤΖΕΣΚΑ	Εγώ θα πάω στην Βενεθιά;
ΓΡΙΑ	.......................................... Μαζί με το κοπέλι!
ΦΡΑΝΤΖΕΣΚΑ	Τρομάσω!
ΓΡΙΑ	................ Δεν τρομάσουνε οι μάνες! Δεν τρομάσουν,
     	αν είν’ για τα κοπέλια ντως.
ΦΡΑΝΤΖΕΣΚΑ	.......(σπαραχτικά)....................Εγώ ‘χα κι ήχασά το!
ΓΡΙΑ	Είχες και το ‘χεις! Ειντα θες; Είκοσι τρία χρόνια
     	το ‘χεις ‘δα στην αγκάλη σου και το γλυκαναθρέφεις!
ΦΡΑΝΤΖΕΣΚΑ	Ξανθά ‘ταν τα μαλάκια ντου, σαν κι αυτηνής! Ξανθά ‘ταν!
	Μα ‘γω δεν είμαι σαν κι αυτή. Αυτή ΄χει αθρώπου τρόπους!
	Εγώ φαμέγια ν-έμαθα! Αυτή ‘ν’ αρχοντοπούλα!
ΓΡΙΑ	Κι εγώ ‘χω ν-άρχοντα ν-υγιό, μα ‘μαι κι εγώ φαμέγια!
     	Αυτό δεν τον εκράτηξε. Στην Βενεθιά ‘πεψέ τον,
     	κι επόμεινα ν-αμοναχή! Κατέχεις ένα πράμα;
     	Εζήλευγά σου να θωρώ πως είχες το κοπέλι,
     	μα ‘μαι μαθές μάνα κι εγώ. Είπα, εγώ δεν το ‘χω,
     	ας το ‘χει αυτή. Να το χαρεί. Να ‘χει κι αυτό μια μάνα!
     	Είπα τ’ αφέντη: «Αφεις την να το καλανεθρέψει,
     	-οντεν το γάλα σου ‘κοψε- μην το ‘χεις μοναχό ντου.
     	Δεν κάνει για τα θηλυκά να ‘ναι χωρίς την μάνα!
     	Και  μ’ έκουσε!	
ΦΡΑΝΤΖΕΣΚΑ	.................. Ερώτηξε ποτές για όνομίς μου;
ΓΡΙΑ 	Ποτές. Μα είχε ζάβαλες την έγνοια σου. Να ζήσεις.
     	Εθώριε και την κόρη σας είντα ν-αγάπη σου ‘χε.
ΦΡΑΝΤΖΕΣΚΑ	Παιδί μου! Κοριτσάκι μου! Ζωή κι απαντοχή μου!
     	Απου σ’ εμεγαλώσαμε στο Καστρο σφαλισμένη
ΓΡΙΑ	Αειντες να πάμε! Μάζωξε τα πράματά σου κι άειντες!
ΦΡΑΝΤΖΕΣΚΑ 	Ανήμενε με  μια στιγμής! Εκειέ στο μαξελάρι
     	έχω να πάρω κάτιτίς.............
     ΑΥΛΑΙΑ
ΙΝΤΕΡΜΕΔΙΟ 
ΘΡΗΝΟΣ ΤΗΣ ΚΑΝΤΙΑ
Τροχαλος τα τειχιά μου σωριασμένα
τρόχαλος και τα σπίθια γκρεμισμένα.
Σωροί ‘ν’ οι γι-εκκλησσές, τα μέγαρά μου,
Γκρέμια και τα ψηλά καμπαναριά μου!
Δεν έχω μπλιο λιοντάρι να βρουχάται.
Μουδ’ ο Χριστός ο γι-ίδιος με λυπάται.
Μουδ’ ο Χριστός ο γι-ίδιος μπλιο μου δίδει
φως κι επαραίτησέ με στο σκοτίδι
Αγιε μου Τίτο πας και πού μ’ αφήνεις;
Σ’ κακού εχθρού κακή σκλαβιά με δίνεις.
Κι εσείς Αγιοι μου Δέκα αγαπημένοι,
πού με παραπετάτε την καημένη;
Αχι παρθένα ρήγισσα, κερά μου,
πάεις κι εσύ Μεσόπαντητισσά μου!
Μισεύγεις. Γιαειντα ‘τσα μ’ αμπαντονιάρεις;
Γιαειντα μετά σου σκιας να μη με πάρεις;
Ε, τον παντέρμο πόνο που με δέρνει,
νυχτομερού το λογισμό μου σέρνει.
Ειντα να πρωτοκλάψω; Τα τειχιά μου;
Τα πλούτη μου; Τσ’ αγίους; Τα παιδιά μου;
Ητο καιρός που μ’ είχανε στολίδι,
μ’ αργά ταχιά σκεπάζει με σκοτίδι!
Σκοτίδι αξεδιαφώτιστο με ζώνει,
χιονιάς και κατσιφάρα με πλακώνει.
Ηλιε μου, πώς να φέξεις; Το φεγγάρι
τση λίγωσης σκεπάζει σου την χάρη!
Καθαρια λίγωσή ‘ναι, σκοτεινιάζει.
Η μοίρα μου κακά μ’ αμπελωνιάζει.
Μανα μου ειντα μου μελλεται κερά μου;
Ειντα λοής θα ‘ναι τα ξέτελά μου
Απου θα μπουν οι Τούρκοι να με κάμουν
Κι εμένα τουρκοπούλα ρίγισσά μου!
Σκλάβα ‘μουν και πλια πρώτας ανομη μου!
Σκλάβα ‘μουν και των Φράγκω’ τρισαλλοί μου!
Σ’ κακή σκλαβιά σκληρότατη εμπήκα
μα μ’ εφτηνοπουλήσαν και μ’ αφήκα.
Κι εγόρασε μ’ η Βενεθιά να μ’ έχει
θάλασσοδυναμάρι λιάζει βρέχει.
Κερά στην θάλασσά ‘τον κι είχε χρεία
τση Κρήτης, να μη χάσει την αξία.
Τα πλούτη ν’ αυγαταίνει και να κάνει
κουμάντο σ’ οπου θάλασσας λιμάνι.
Και εμοίρασέ με σ’ αρχους φεουντάτους
αλλους καβαλαρούς κι άλλους σολντάτους
Κι εκαμε τα παιδιά μου κατεργάρους
Φραγκοπαπάδες μου ‘φερε και φράρους.
Κι αλλοίμονος τ’ απού ‘θελε σφαλάξει
Βάσανα και καημούς ‘χε να ‘ποτάξει.
Ετρέχανε τα χρόνια στη σκλαβιά μου
Πολλοί ξενοι αρχοι εγίνανε παιδιά μου
Πολλά παιδιά μου ν-αρχοι ν-εγενήκαν
Ξένοι αρχοι και δικοί ‘νεκατωθήκα!
Κι ας έπεμπε δούκες οι Βενετία
και ρέκτορες για να ‘χουν τα πρωτεία.
Οι γι-άρχοι μου την γλώσσα μου μιλούσαν.
Ρωμέϊκά ‘γραφαν κι ετραγουδούσαν.
Μα ‘ρθαν οι Τούρκοι επά και μ’ επατήσαν
Πέτρα στην πέτρα απάνω δεν αφήσαν.
Και ξανασκλαβωθήκαν τα παιδιά μου
Σ’ αλλοπιστους αφέντες τα κλαδιά μου
Και τσ’ αρχους κοσκινήσαν και το στάρι
ξεχώρισ’ απ’ την ηρα! Γιανιτσάροι
οι πλια πολλοί γεννήκαν να μη χασουν
εξά και πλούτη, κι άλλα να ‘ποτάξουν.
Κι οι λίγοι που δεν αλλαξοπιστήσαν
φεύγουν κι αλλού στρατεύγουν όσοι εζήσαν
και τουρκοπαραδίδουνε με. Αχι!
Εδά ‘ν’ εδά ο πόνος και το δάκρυ!
*
ΑΡΤΙΣΤΑΙ
Ητοι
Δράμα μιας πράξης
δια την δύναμη του θεατρικου λόγου!
Συνταχθεν 
υπό Μιχαήλ Α. Σφακιανάκη
Εν Μεγαλω Κάστρω 
μην Οκτώβριος 2018
(με χρήση στίχων
από «την Θυσία του Αβρααμ)
*
Μεγάλο Κάστρο. Τελευταίες μέρες της πολιορκίας. Ημιυπόγειο αρχιεπισκοπικού μεγάρου. Ψηλά φεγγίτης. Αριστερά και δεξιά πόρτα. Κεντρικά στη σειρά μεγάλος σπασμένος εσταυρωμένος βαρέλι και κακοκρεμασμένος θυρεός με παπικά κλειδιά. Ομαδα θεατρίνων αμπαλάρει, διαφορα κοστούμια, μάσκες και μουσικά οργανα εποχής, φύλλα χαρτιου σκόρπια.
ΤΖΩΡΤΖΗΣ	Μαζώνετε να φύγομε. Πάν οι καιροί, αλλάξαν
     Δεν είναι ο τόπος μπλιο για μας! 
ΙΩΑΝΝΗΣ	........... (χαρούμενος) ........... Φευξώμεθα εν τέλει
     εις Βενετία! ...... Βενετιά! Κανάλια! Φόρα! Πλούτη!
     Παλάτια! Γλέντια!
ΑΛΕΞΙΟΣ	... (απογοητευμένα) ..... Σάματις εμάς θα περιμένουν.
		Εχουνε κι άλλους. 
ΙΩΑΝΝΗΣ	... (επίμονα) ....... Παύσε! Ω! Ημείς ήμεθα αρτίστες!
		Μα ελησμόνησες σε ποιες ένδοξες πολιτείες
     έχουμε ως την σήμερον διδάξει; Ενθυμήσου!
ΑΛΕΞΙΟΣ	 (ειρωνικά) Για ‘πε!
ΙΩΑΝΝΗΣ	.....(με πείσμα) ...... Απαρίθμει: Ρέθυμνον! Χανιά! Σητεία! Κάστρο!
		Ιεράπετρα! Το λησμονείς;
ΑΛΕΞΙΟΣ	................ (νευρικά) ............... Σέβου μην ξεσελήσεις!
		Πού μπαίνουν τούτα τα χωριά με τόσες πολιτείες
     που ‘ναι στην Ιταλία; Ε;
ΤΖΩΡΤΖΗΣ	........ (αυστηρά) .............. Πάψετε την τραβάγια!
     Δουλειά! Μαζώνετε! Σιγά! Δεν μπαίνουνε οι μάσκες
     αμοναχές! Τυλίγουνται! Δώσε μου ένα ρούχο!
     Για ξάνοι! Ετσιδέ! Μπορείς;
ΑΛΕΞΙΟΣ	................. (βαριεστημένα) .........Καλά! 
     ....... ( μαζεύοντας, στον Ιωάννη με ύφος) .......Στην Ιταλία
		κουμπάρε έχει θέατρο! Αρτίστες παινεμένους!
     Οϊ σαν έπαε! Εκειά δεν είν’ όπως κατέχεις!
     Εκειά ‘χει αρχόντους και λεφτά και ποιητές μεγάλους!
ΤΖΩΡΤΖΗΣ	(θιγμένα) Ποιος είναι μωρέ ποιητής στην Ιταλία; Ενα
     μου ‘πε.
ΑΛΕΞΙΟΣ	 ........... Βοκάκιος, Πετράρχης, Δάντης. Κι άλλο;
ΤΖΩΡΤΖΗΣ	(νευρικά) Μαζώνετε! Μαζώνετε! Διπλώνετε τα ρούχα!
ΑΛΕΞΙΟΣ	(με ύφος) Δεν μου πες;
ΤΖΩΡΤΖΗΣ	... (αδιάφορα) .... Είντα να σου πω;
ΑΛΕΞΙΟΣ	................ (ειρωνικά) ................... Για ποιητές μιλούμε!
ΤΖΩΡΤΖΗΣ	Ο ποιητής.... Ο ποιητής δεν γράφει μόνο ρίμες!
ΙΩΑΝΝΗΣ	(αγαθά) Στην Βενετία, οι ποιητές γράφουν άλλο τί;
ΑΛΕΞΙΟΣ	....................... (νευριασμένα) ............................... Σώπα!
		Κι αμ’ είντα γράφει;
ΤΖΩΡΤΖΗΣ	............................. Θέατρο! Δεν σου γροικώ. Είντα πες;
ΑΛΕΞΙΟΣ	Το Θέατρο.....
ΤΖΩΡΤΖΗΣ	................ Σσσς! Μη μιλείς! Φρουκάζου για να μάθεις!
     `	Το Θέατρο στην ποίηση εστάθηκε κορώνα
     απ’ την αρχαία εποχή!
ΑΛΕΞΙΟΣ	.... (φοβισμένα) ............. Πλια σιγανά τα λέγε!
		Ξεχνάς πού βρίχνομέστανε! Αν τύχει και σ’ ακούσουν
     μας-ε θωρώ στα κάτεργα, όϊ στην Βενετία!
ΤΖΩΡΤΖΗΣ	Δεν το ξεχνώ, μα δε μπορώ να μην αναθιβάλω
     και τσι τρισπροπαπούδες μας! Θεριά ξετελεμένα
     τση ποίησης. Ο Σοφοκλής! Ο Μέγας Ευρεπίδης!
     Ο Αισχύλος! Ο Αριστοφά....
ΑΛΕΞΙΟΣ	......(μέσα από τα δόντια του) ........ Σώπα! Κιανείς σιμώνει!
ΙΩΑΝΝΗΣ	(αγαθά) Προ δύο χιλιετείων ήζε ο Αριστοφάνης,
     μα ειναι ως την σήμερον διδάσκαλος μεγάλος
     της κωμωδίας. Μάλιστα! Δύναμαι δε  να είπω
     πως στην χορεία των προφητών ανήκει!
ΤΖΩΡΤΖΗΣ	.............. (Θριαμβευτικά) ..........................Ήκουσές του;
     Προφήτης είναι ο ποιητής! Και δάσκαλος!
ΑΛΕΞΙΟΣ	.................. (με υπομονή) .............................. Ιωάννη,
     ο Αριστοφάνης..... Σώπαινε!
ΔΙΑΚΟΝΟΣ  ...(κρυφάκουγε, μπαίνει επιθετικά από αριστερά) ...Ε, σκυλοθεατρίνοι, 
     ο Χάροντας κι ο Διάολος γυρεύγουν τσι ψυχές σας.
		Αν μάθει ο αρχιεπίσκοπος τα λέτε, τρισαλλοί σας!
		Ισαμ’ οψές εκαίγαμε. Στην Ισπανία καίνε 
     ακόμη το συνάφι σας. Τσιράκια του δαιμόνου!
ΤΖΩΡΤΖΗΣ	Φρατέλλο, 
ΔΙΑΚΟΝΟΣ	............. Ποιος; Εγω μ’ εσέ δεν είμαστε φρατέλοι!
		Εγώ δουλεύω του Θεού! Εσύ ‘σαι κολασμένος!
ΤΖΩΡΤΖΗΣ	Εγώ ‘παιξα τον Αβραάμ! Κι η εξοχότητά του
     με τίμησε!
ΔΙΑΚΟΝΟΣ .................. Τον Αβραάμ! Αλλος πιο κολασμένος
     τον έγραψε! Τον Αβραάμ! Εσύ μωρέ θα βάλεις
     στο στόμα σου τα ιερά γράμματα!
ΙΩΑΝΝΗΣ 	.............(αγαθά με στόμφο)............. Πάτερ! Πάτερ!
		Από αιώνων παλαιών, η μήτηρ εκκλησία
		επέλεξε να παίζονται μυστήρια....
ΔΙΑΚΟΝΟΣ	............................................... Να σκάσεις
		Εσύ δεν νιώθεις! Μη μιλείς! 
ΙΩΑΝΝΗΣ	......... (μαζεμένα) ................. Ο ρόλος μου ετότες
		ήτο ο Σόφερ!
ΔΙΑΚΟΝΟΣ	...... (περιφρονητικά)  ....Οϊδά! Αλλο ‘πρεπε να παίξεις,
		το γάϊδαρο!
ΑΛΕΞΙΟΣ	................. Κι εγώ ‘παίξα, κι η αγιότητά του
     μου ‘πε πως ήμουν άγγελος φτυστός με τσι φτερούγες.
     Κι είπε πως σαν την Σαρα μας δεν είχε άλλη θωρώντας
     μουδε στην Ιταλία! 
ΔΙΑΚΟΝΟΣ	............................... Ναι! Ποιος έπαιζε την Σάρα;
ΤΖΩΡΤΖΗΣ	(πανικόβλητος) Την Σάρα;...... Ο Δομένικος. Συχώρεσέ του Θέ μου!
ΙΩΑΝΝΗΣ	(με βιασύνη) Σαν να τον βλέπω -μέγιστος!- να λέει -κι όλοι εκλαίγαν-
     «Τούτα τ’ απίδια μου ‘χανε από τα ‘ψες δοσμένα 
     κι αξαργητού τα φύλαξα...» .. (Διακόπτει με τρόμο) ...
     ....... (στον αγριεμένο διάκονο) .......Ο μακαρίτης.........
ΔΙΑΚΟΝΟΣ	...................... (αγρια) .............................................. Σώπα!
     Ο μακαρίτης σάοικα στην κόλαση θα βράζει
		και θα σας ανημένει! 
     ...( Στον Αλέξιο που θέλει να πει κάτι)... Σούς! Που το ιδετε γραμμένο
     πως έδωκε του Ισαάκ απίδια η Σάρα;
ΑΛΕΞΙΟΣ 	....................... (ηρεμα) ......................... Πάτερ,
     το θέατρο έχει σκοπό τσ’ αθρώπους να διδάχνει
      και παριστά την ζήση ντως. Στην Κρήτη αν ήζε η Σάρα
     θα ‘δεινε απίδια φίλεμα του γιού τζη!
ΤΖΩΡΤΖΗΣ	................. (υπομονετικά) .................... Δεν γατέχουν
     οι πλι’ απ’ τσ’ αθρώπους γράμματα. Κι ο ποιητής για κείνο
     βάνει τον ήρω να μιλεί καθημερνά, σαν ούλους,
     για να καταλαβαίνουνε κι οι αγράμματοι. Για ‘κείνο.
ΙΩΑΝΝΗΣ 	Εξ ου και, πάτερ, οι ταγοί της μητρός εκκλησίας,
     προ αιώνων -ναι!- ενέκριναν να παίζονται....
ΔΙΑΚΟΝΟΣ	..................... (αγριεμένα) ....................... Σωπάτε!
		Θέατρο θα μου μάθετε;
ΙΩΑΝΝΗΣ 	.............. (αγαθά) ............. Δεν βλάπτει, αντιθέτως
     η τεχνική στο κήρυγμα δύναται βοηθείσαι.
     Ούτως ειπείν, ο ιερεύς οφείλει να γνωρίζει
     την εκφορά του λόγου. Ναι! Καθώς κι ο αβοκάδος.
     Να ελέγχει τας αναπνοάς και τας χειρονομίας.
     Να προσελκύει του κοινού άπασας τας αισθήσεις.
     Να παριστά με γλαφυρόν τρόπον. Να διηγείται!
     Φίλτατε πάτερ, ενθυμού: «Εν αρχήν ήν ο Λόγος
     και ο λόγος ήν προς τον Θεόν και Θεός ην ο Λόγος!»
ΔΙΑΚΟΝΟΣ	(συνοφρυωμένος)	Ε, δεν γλιτώνει ένας σας! Δεν έχει σωτηρία
		για σας! Υπάρχει κόλαση! (φεύγει)
ΤΖΩΡΤΖΗΣ	......... (γελώντας) ................. Ιωάννη, πως του τό ‘πες;
		Το θέατρο στο κύρηγμα βοηθά;
ΙΩΑΝΝΗΣ	.................. (σοβαρά) ............. Σε βεβαιώνω
     πως ο Αγιος Χρυσόστομος προ ύπνου εμελέτα
     Αριστοφάνη. Πολλαχού ετούτο μαρτυρείται!
        (ανοίγει η πόρτα δεξιά μπαίνει η Ζαμπέλα νυσταγμένη)
ΖΑΜΠΕΛΑ	Ποιος βάρβαρος με ξύπνησε;
ΤΖΩΡΤΖΗΣ	....................................... Κερά μου, λεμονιά μου!
		Η ομορφιά σηκώνεται ομάδι σου απ’ τον ύπνο!
ΙΩΑΝΝΗΣ	Οντως! Και βεβαιούται πως αι έμορφαι γυναίκαι
		κατα την έγερσιν.....
ΖΑΜΠΕΛΑ	................................. Σκασμός! Κρασί!
ΤΖΩΡΤΖΗΣ	........ (στον Αλέξιο) ..................................... Κρασί!
ΙΩΑΝΝΗΣ	.............................(περισπούδαστα) ............................Ο οίνος...
ΑΛΕΞΙΟΣ	 Μα πάψε πια! (το προσφέρει)  Κρασί κερά!
ΙΩΑΝΝΗΣ	.................. (πεισμωμένα) ............. Ευφραίνει την καρδία!
		Δεν δύναμαι να σιωπώ!
ΖΑΜΠΕΛΑ	................ (γελά) ........... Λέγ’ ότι θες! Φοβάσαι;
ΙΩΑΝΝΗΣ	Ποίον;
ΖΑΜΠΕΛΑ	......... Εμένα;
ΙΩΑΝΝΗΣ	.................... Διατί;
ΖΑΜΠΕΛΑ	............................... Δεν με φοβάσαι;
ΙΩΑΝΝΗΣ	.................. (Κομπιάζει) ........................ Πρέπει;
ΖΑΜΠΕΛΑ 	Να με φοβάσαι! Ούλοι σας να με φοβάστε! Ούλοι!
ΤΖΩΡΤΖΗΣ	Ζαμπέλα! Η θυγατέρα μας;
ΖΑΜΠΕΛΑ	............ (αδιάφορα) .............. Κοιμάται! 
ΤΖΩΡΤΖΗΣ	.................. (διστακτικά) .................... Οψές το βράδυ
		σα να πολυξαργήσετε!
ΖΑΜΠΕΛΑ	........... (σκληρά) ........... Η ξάργητα ‘ναι αιτία
     και ζεις κι εσύ και τούτοινέ οι ... αρτίστες!
ΤΖΩΡΤΖΗΣ	............. (ντροπιασμένος και τρομαγμένος) ......   Σώπα! Σώπα! 
ΖΑΜΠΕΛΑ	Γιάειντα; Κρασί!
ΤΖΩΡΤΖΗΣ	... (στον Αλέξιο) ... Κρασί! Καλά, εσύ ‘σαι μαθημένη,
		μα το κοπέλι;
ΑΛΕΞΙΟΣ	.................  Το κρασί!
ΖΑΜΠΕΛΑ	........ (απαξιωτικά) ........ Εγνοια μεγάλη του ‘χεις!
		Κι ύστερα δεν ειν’ και μική!
ΤΖΩΡΤΖΗΣ	............................................ Δεκαεφτά χρονώ ‘ναι.
ΖΑΜΠΕΛΑ	Γυναίκα!
ΤΖΩΡΤΖΗΣ	............... Η θυγατέρα μας;
ΖΑΜΠΕΛΑ	.......................................... Γυναίκα τελειωμένη!
		Κι όμορφη! Μονο να ‘χει νου κι ο κόσμος εδικός τση!
ΤΖΩΡΤΖΗΣ	(διστακτικά) Και πού ‘σασταν;
ΖΑΜΠΕΛΑ	... (βαριά) ........ Σου το ‘χω πεί: Μην με ρωτάς. Δεν κάνει!
ΤΖΩΡΤΖΗΣ	Μα ‘μ’ αντρας σου! 
ΖΑΜΠΕΛΑ	......(απαξιωτικά) ........ Να μη ρωτάς! Ρωτάς με για τα ρούχα
     απου φορείτε; Τα φαγιά που τρώτε; Για το σπίτι
     που κάθεστε κι εσύ κι αυτοί; Δεν με ρωτάς!
ΤΖΩΡΤΖΗΣ 	........... (πλησιάζοντας την, λέει μες από τα δόντια του) .... Ζαμπέλα...
ΑΛΕΞΙΟΣ	(βιαστικά) Τζώρτζη, η μάσκα τούτηνέ δεν μου καλοτυλίγει!
ΤΖΩΡΤΖΗΣ	Σέβου την μύτη! Σέβου την! (τρέχει να βοηθήσει)
ΖΑΜΠΕΛΑ	............ (σαρκάζει) .......... Σέβου την, μη σου σπάσει!
ΙΩΑΝΝΗΣ	Αι μάσκαι χρήζουν προσοχής!
ΖΑΜΠΕΛΑ	.............................................. Σα τζι γυναίκες! Σέβου!
     Εχεις αμέντε κάθεται! Δεν έχεις; Σπα και φεύγει!
        (αποσύρεται στο δωμάτειο με υστερικό γέλιο)
ΙΩΑΝΝΗΣ	(για να πεί κάτι) Η σκέψις περισπούδαστος! Το λογοπαίγνιον της
		έξυπνο! Σπα και φεύγει! Ναι! Τζώρτζη, σημείωσέ το!
     Θα χρειαστεί μελοντικά σε νέο έργο!
ΑΛΕΞΙΟΣ	................ (θυμωμένα) ........................... Σώπα!
		Σωπαινε μπλιο! Μα δε θωρείς γή δεν καταλαβαίνεις;
ΤΖΩΡΤΖΗΣ	Ας τον!
ΙΩΑΝΝΗΣ	............ Και είδον και ήκουσα! Κατανοώ δε πλήρως 
		τα τεκταινόμενα. Ορώ του φίλτατου την θλίψην.
		Επι ματαίω θλίβεται! Ναι, Τζώρτζη, φίλτατέ μου!
     Επι ματαίω! Βάσανος μεγάλη ‘ν’ η ζωή μας!
     Βάσανος! Οι αρτίσται γαρ εκτίθενται τοις πάσι!
     Και δυστυχώς εκτίθενται μετά των και τα μέλη 
     των οικογενειών των. Φευ! Ανθρώπινα τα πάθη!
     Η έκθεσις, ούν, γίγνεται κλίμαξ, εις ην ολίγοι
     -καθώς ημείς- ανέρχονται, κόποις τε και βασάνοις!
     Οι πλείστοι δε κατέρχονται και καταβαραθρούνται!
     Ερρωσω Τζώρτζη! Μονηρώς τον βίον σου διάγεις!
     Ερρωσω! Μη ζητείς πολλά! Πεπαιδευμένος είσαι!
ΤΖΩΡΤΖΗΣ	Κατέχω το, μα δε μπορώ! Γροικά να σύρει ο νούς μου!
     Η θυγατέρα μού ‘μπηκε σε κίνδυνο! 
ΑΛΕΞΙΟΣ 	...... (εμποδίζει τον Ιωάννη να μιλήσει) ........... Φρουκάζου!
		Κατέχω το πως τση κλουθά, κι ειν’ όμορφη περίσσα,
     κι είναι πολλοί που θα χαρούν δική ντως να την έχουν,
     κι ούδε λεφτά θα λυπηθούν, μουδε και τα κανίσκια.
     Μα λέω πως τση μάθαμε κι εμείς το κάτιτίς μας!
		Θυμάσαι πως την είχαμε κι εκράθιενε τα λόγια
     μική μική, κι εκάθουντον κι εσυνορίζουντό μας
     ποιος θα τα πρωτομάθει ε;
ΤΖΩΡΤΖΗΣ	............. (κλαίει) ................ Πάψε!
ΑΛΕΞΙΟΣ	.............................................. Δεν παύω! Γροίκα!
		Στο θέατρο δεν δείχνομαι τα πάθη των ανθρώπω;
		Δεν μπαίνομε στα πάθη ντως οι γι-ίδιοι; Ποιος εμπήκε
     στα πάθη και δεν έμαθε; Εχε τση Τζώρτζη φέδε!
     Δεν είν’ ωσάν την μάνα τζη! Αυτή ‘ν’ ωσάν εσένα!
ΙΩΑΝΝΗΣ	(περισπούδαστα) Παρά του ότι Αλέξιε στερείσαι ευγενείας
     και λόγου αρχαιοπρεπούς, -αν και αρτίστας-, έχεις
     δίκαιον, μέγα δίκαιον είς ότι ν-είπες. Τζώρτζη,
     ως είπε και ο Αλέξιος, έχε εμπιστοσύνη!
ΤΖΩΡΤΖΗΣ	Πώς να ‘χω; Από τότεσάς που παίξαμε –θυμάστε;-
		τον Αβραάμ, το σπίτι μου την κάτω βόλτα επήρε!
		Ανάθεμά την φτώχεια μας! 
ΙΩΑΝΝΗΣ	 .................................... Πάψε. Μην ενθυμήσε
		τα δύσκολα! Πρωτίστως δε την αποθέωσή μας
     εν μνημη ανακάλεσε! Την αποθέωσή μας!
     Το πλήθος! 
ΑΛΕΞΙΟΣ	................. Ομάδι ‘κλαιγαν άρχοι και σιταντίνοι!
     Και δώς του ριάλια στην σκηνή, τάλαρα και τορνέσσα! 
ΙΩΑΝΝΗΣ	Αλέξιε! Το χρήμα δεν ευφραίνει τους αρτίστες!
		Ω! Ποίος ξεπεσμός! 
ΑΛΕΞΙΟΣ	............................. Κιαμέ! Κι η χάρη σου από κείνα
		τα τάλαρα ‘ξεπείνασε!
ΙΩΑΝΝΗΣ	........ (θυμωμένα) ......... Αλέξιε!
ΤΖΩΡΤΖΗΣ	.......................................... Σωπάτε!
		Σωπάτε! Δεν το νταγιαντώ! Μεγάλη η αμαρτία!
		Γυναίκα -την γυναίκα μου!- έβαλα για να παίξει
     και ξάνοι πως πλέρώνω ‘δα!
ΑΛΕΞΙΟΣ	......................................... Σώπαινε! Ως κι οι τοίχοι
     έχουν αυτιά! 
ΙΩΑΝΝΗΣ	.................... Γεώργιε! Παύσε! Το μυστικό μας! 
ΤΖΩΡΤΖΗΣ	Τα μυστικά με φάγανε!
ΑΛΕΞΙΟΣ	................................. Ε, βγέ! Φανέρωσέ το!
ΔΙΑΚΟΝΟΣ (μπαίνει) Καταραμένοι! Τά ‘κουσα! Ελεεινοί! Θαρείτε
     πως δεν υπάρχει θεός; Ε; Υπάρχει και γροικά σας!
     Γυναίκα μωρ’ εβάλετε στο θέατρο να παίξει;
     Αφορεσμένοι! 
ΖΑΜΠΕΛΑ	(μπαίνει βιαστικά) Ε! Ε! Ε! Ετούτοσές φωνιάζει!
		(ο διάκονος προσπαθεί να πεί κάποια συγνώμη τρομαγμένος)
		Μη μιλείς! Αχνα! Οξω! Ναι! Τρέχε, μην έρθω απάνω
		και σε θωρώ από διάκονο σκέτο καντηλανάφτη!
ΔΙΑΚΟΝΟΣ	 (δουλοπρεπώς) Κυρία η αγιότης του μ’ έπεψε για να σ’ εύρω,
     κι έτυχα -μα δεν τό ‘θελα- και τσί ‘κουσα που ‘λέγαν,
     πως τάξε η χάρις σου ‘παιξε την Σάρα και των είπα
     πως είναι αμαρτία!
ΖΑΜΠΕΛΑ	..... (αυστηρά) ....... Και; Και νά ‘παιξα την Σάρα,
     εσένα λόγος πέφτει σου;
ΔΙΑΚΟΝΟΣ	......... (δειλά) ............... Εγώ..... Εγώ Κυρία
     είμαι ένας διάκος, μα ...
ΖΑΜΠΕΛΑ	.... (προκλητικά) ............ Είντα μα;
ΔΙΑΚΟΝΟΣ ............................................... Η αγιότητά ντου...
     	... Γνωρίζει πως την έπαιξε ένας που ‘χει ποθάνει!
		Ενας .....ένας Ντομένικος!
ΖΑΜΠΕΛΑ .................... (καγχάζει) ........... Η αγιότητά ντου
		κατέχει κι από θέατρο! Κι ότι μπορεί το κάνει
     να βρει φρασά η ψυχούλα του Δομένικου! Γροικάς μου;
ΔΙΑΚΟΝΟΣ	Γροικώ κερά! Συχώρα με! Αν θες κλούθα να πάμε.
		Η χάρη ντου σε γύρεψε!
ΖΑΜΠΕΛΑ	...................................... Καλά! Σάλευγε πέ του
     πως έρχομαι!
ΔΙΑΚΟΝΟΣ	..................... Η χάρη ντου παρακαλεί ακόμη
     να ‘ρθει κι η θυγατέρα σου η Εργινούσα! Νά ‘ρθει;
ΖΑΜΠΕΛΑ Κοιμάται πέ του!
ΔΙΑΚΟΝΟΣ	........................ Είπε μου πως πρέπει να ξυπνήσει.
		Ο Κάπος των Σαβογιανών θα ‘ρθει και θα τη θέλει.
ΖΑΜΠΕΛΑ	Καλά! Σάλευγε ‘δα. Γιαμιάς!
		(φευγει ο διάκονος)
		.................................... Να ιδώ πως θα ξυπνήσει.
		Μα είντα με ξανοίγετε; Γλήγορα στην δουλειά σας!
     Σήμερο αυριο φεύγομε. Ξαργείτε και δεν κάνει!
ΤΖΩΡΤΖΗΣ	Ζαμπέλα!
ΖΑΜΠΕΛΑ	............... Σώπα! Μην μιλείς! Μάζωνε ετά και σώπα!
ΤΖΩΡΤΖΗΣ	Ζαμπέλα, η θυγατέρα μας...
ΖΑΜΠΕΛΑ	...................................... Είντα γυρεύγεις πάλι;
ΤΖΩΡΤΖΗΣ	Ο Κάπος των Σαβογιανών θέλει την Εργινούσα;
     Να την-ε κάμει είντα; Πε!
ΖΑΜΠΕΛΑ	...... (περιφρονητικά) ............ Κι άλλη φορά σου τό ‘πα.
		Μη με ρωτάς!
ΤΖΩΡΤΖΗΣ	................... Να μη ρωτώ; Να μη ρωτώ για σένα!
     Μα για την θυγατέρα μου;
ΖΑΜΠΕΛΑ	....................................... Να μη ρωτάς για πράμα!
		Αν θες την ζήση, μη ρωτάς!
ΤΖΩΡΤΖΗΣ	.............. (την πιάνει) ............... Μα δεν την θέλω άλλο!
		Είντα την θέλει; Λέγε μου!
ΖΑΜΠΕΛΑ	........................................ Κατέβασε τα χέρια!
		Χαθείτε οι γι-άλλοι από ‘παέ! Πορίσετε όξω! Οξω!
		(Ιωάννης και Αλέξιος αποχωρούν τρέχοντας, κρυφακούουν)
ΤΖΩΡΤΖΗΣ	(την αφήνει) Λέγε μου!
ΖΑΜΠΕΛΑ	....... (ηρεμα) ........ Είντα να σου πώ; Ειντά ‘ναι το γυρεύγεις;
		Δεν νιώθεις; 
ΤΖΩΡΤΖΗΣ	... (με αγωνία) ... Για κειονά ρωτώ! Μακρά από το κοπέλι
     κι εσύ κι οι καύκοι σου! Μακρά!
ΖΑΜΠΕΛΑ	......... (περιφρονητικά) ............ Χάσου μωρ’ από μπρός μου!
		Ειντα κοντό τση μελετάς; Να ζήσει σαν κι εμένα 
     στην πείνα και στην τσιφτελιά! Εζησα μετα σένα
     στην φτώχεια κι εσιχάθηκα! Αρτίστες! Κάμε τόπο
     να μπω να την ξυπνήσω!
ΤΖΩΡΤΖΗΣ	... (προσπαθεί να την εμποδίσει) ... Στέ! 
ΖΑΜΠΕΛΑ	....... (τον σπρώχνει) .............. Φύγ’ από μπρός μου λέω!
		(μπαίνει επιστρέφει) 
     Είντα γυρεύγεις; Είντα θες; Εσύ ‘σαι η αιτία
     για ούλα! Είντα θάρρεψες, πως ήτονε στο κόσμο
     κιανείς να με κατέχει, ε; Μα ‘πρεπε να με βγάλεις
     και στο πατάρι! Πού λεφτά να βρείς κιανέναν άλλο
     να παίξει μετα λόγου σου την Σάρα; Εβγαλές με
     και μ’ είδε η «αγιότης του» κι εξέσυρεν ο νους του!
     Και νά λεφτά και νά φαγιά και νά καινούργια ρούχα!
     Εμένα τση κακόσειρης και τση κακογραμμένης!
     Και νά στολίδια και ψηθιά! Κι απανωθιώς σε τούτα
     σαν έγερνε απάνω μου μ’ έλεγε «αγγελό ντου»
     Κι όσον επέρνα ο καιρός μ’ έλεγε «αμαρτία»
     «φωθιά του πουργατόριου» κι «Εύα». Κι εσύ ...καλέ μου,
     τό ‘νιωθες, μα δεν έκαμες δροσά να με γλιτώσεις.
     Ολο καινούργια θέατρα εγέννανε ο νους σου.
     Και δώς του στο πατάρι εσύ κι οι μπράτιμοί σου. Σώπα!
     Εσύ τα φταίς! Μα ήβγαμε απ’ την κακομοιριά σου,
     κι εφάγαμε, κι ευρήκαμε ρούχα να ζεσταθούμε,
     κι εγώ, κι η θυγατέρα μας, κι εσύ, κι οι γι-άλλοι! Σώπα!
     Εγώ μουν η αιτία! Ναί! Κι ας έπεφταν οι μπάλες
     των Τούρκων στο καστέλι μας! Το θέατρο γεμάτο!
     Κι εσύ στην μέση τση σκηνής, την μιά ‘παιζες το ρήγα,
     την άλλη το γέρο βοσκό, την άλλη το φαμέγιο!
     Και δως του δόξες! Επαιζες! Μα ‘γω ‘μουν ο αρτίστας
     Εγώ! Απού καθε βραδυά έπαιζα την αγάπη!
     Εκειά ‘τονε το ζόρε! Ναι! Μεγάλο! Γέρον άντρα
     όποια ν-εσήκωσε γδυμνό, κατέχει να με κρίνει!
ΤΖΩΡΤΖΗΣ	 Οτι κι αν πεις δε σώνεσαι! Φταίω δε φταίω φτάνει!
		Μακρά απ’ την θυγατέρα μου!
ΕΡΓΙΝΟΥΣΑ ..... (μπαίνει αγουροξυπνημένη) ....... Μα γιάειντα καλε μάνα
		δεν ησυχάζετε; Αργά εθέκαμεν οψάργας.
     Νυστάζω!
ΤΖΩΡΤΖΗΣ	.............. Θυγατέρα μου! Παιδί μου!
ΖΑΜΠΕΛΑ ....................................................... Κάμ’ οπίσω!
     Ο φταίχτης τση κακομοιριάς, δεν θα μου την-ε πάρεις!
     Δεν θα την κάμεις σαν κι εσάς! Δεν θα πεινάσει! Πίσω!
ΤΖΩΡΤΖΗΣ	  Δεν κάνω οπίσω! Ας τηνε! Δοικά και φτάνει η μιά σας!
ΕΡΓΙΝΟΥΣΑ  Μάνα! Πατέρα! Πάψετε! Ειντά ‘ν’ η γι-αφορμή σας;
  Εγώ;
ΤΖΩΡΤΖΗΣ .........Εσύ!
ΖΑΜΠΕΛΑ	............... Μα είντα λες;
ΤΖΩΡΤΖΗΣ	..................................... Εσύ ‘σαι θυγατέρα!
ΖΑΜΠΕΛΑ	Πάψε και χάσου! Ας τηνε! Δεν θα μου τηνε πάρεις!
     Δεν θα σ’ αφήσω στα πηλά και τούτηνα να ρίξεις!
     Αυτή ‘ναι νέα κι όμορφη!
ΤΖΩΡΤΖΗΣ .................................... Δεν θα μου την-ε κάμεις
		σου λέω κι αυτή πολιτική! Δοικά η γι-αφεδιά σου!
ΖΑΜΠΕΛΑ	Σέβου στα λες! Πολιτική δεν είμαι, μα κι αν είμαι,
     εγίνηκα κι εισ’ αίτιος! Αφησε το κοπέλι
     Ο Κάπος θα ‘ρθει!
ΕΡΓΙΝΟΥΣΑ .... (χαρούμενη) .... Ποιος θα ‘ρθεί;
ΖΑΜΠΕΛΑ	.......... (πανηγυρικά) ................. Ο Κάπος και σε θέλει!
ΕΡΓΙΝΟΥΣΑ Εμένα!
ΖΑΜΠΕΛΑ	............ Ναι!
ΤΖΩΡΤΖΗΣ	... (με απόγνωση).. Ειντα γροικώ;
ΕΡΓΙΝΟΥΣΑ ...................................... Πάμε ν’ αλλάξω μάνα!
ΖΑΜΠΕΛΑ	Ν’ αλλάξεις και να χτενιστείς! Τρέχε κι έρχομαι μέσα!
		Μην τύχει και σου φανιστεί να την αλικοντίσεις
     για δεν θα βγεις αζωντανός! Χάσ’ από μπρός μου! Τόπο!
 		(φεύγει αλλαζονικά, ο Τζωρτζης κάθεται συντετριμένος οι άλλοι μπαίνουν)
ΑΛΕΞΙΟΣ     Ηφυγε; Τζώρτζη, γιάειντα κλαις;
ΙΩΑΝΝΗΣ     ................................................... Γεώργιε! Εγείρου! 
                      Παύσε τα δάκρυα! Ερρωσω! Αλέξιε, δεν παύει!
                      Προς τι ο μέγας οδυρμός; 
ΑΛΕΞΙΟΣ      ....................................... Μα δεν γατέ’ς γή παίζεις;
ΙΩΑΝΝΗΣ     Αλέξιε! Τι εστί γατές! Οσο γηράσκεις –θεέ μου-
                      στρέφεσαι προς το υψηλόν όρος αφ’ ου κατήλθες!
                      Γατές! Γνωρίζω και καλώς! Μα έστω τοιουτοτρόπως
                     επιθυμώ συζήτηση ν’ ανοίξω!
ΤΖΩΡΤΖΗΣ .............................................. Μπιστικοί μου!
		Αδέρφια, η θυγατέρα μου χάνεται! Να μην κλαίω;
		Η μάνα τζη, η μάνα τζη, η σκύλα, η πουτάνα,
     μου τηνε παίρνει! Χάνεται! Κοπέλι μαθως είναι
     και την θαμπώνει ότι κι αν ιδεί να κοργιαλίζει ομπρός τση.
     Ο Κάπος των Σαβογιανών τηνε γυρεύγει λέει!
     Την θυγατέρα μου! Κι αυτή γροικά χαρά περίσσα
     κι η μάνα τζη η πολιτική συμπαίνει την χαρά τζη! 
     Και πάει πού; Στο θάνατο! Μα δεν θα την αφήσω!
     Δεν θα την κάμει ίσου τζη! 
ΑΛΕΞΙΟΣ	........ (με υποψία) ..............  Κι ειντά ‘ναι το λογιάζεις;
ΤΖΩΡΤΖΗΣ (σκοτεινά) Ενα μαχαίρι......
ΙΩΑΝΝΗΣ	.... (υπομονετικά) ........ Γεώργιε! Την μάχαιρα πριν εύρεις
		μέτελθε άλλον τρόπον!
ΤΖΩΡΤΖΗΣ ................................... Ποιο;
ΙΩΑΝΝΗΣ	........ (αποφασιστικά) ............... Τον ιδικόν μας τρόπον!
		Το θέατρο! Ενθυμήσου πως «Εν αρχην ήν ο λόγος!» 
ΑΛΕΞΙΟΣ 	Δε σου καντίζω είντα λες!
ΙΩΑΝΝΗΣ  ....... (τον μαλώνει τρυφερά) ..... Κάτελθε εκ του όρους!
		Κάτελθε πιά! Εκπλήττομαι! Τι έστι το καντίζω;
ΑΛΕΞΙΟΣ 	Λέγε μωρέ πλια κάτω! Πε!
ΙΩΑΝΝΗΣ	........................................ Σύ είπας πως η κόρη
     δεν ομοιάζει της μητρός, καθότι από παιδίον
     μεθ’ ημών εις το θέατρον εντρύφησε! Ουκ είπας;
ΑΛΕΞΙΟΣ	Είπα το! Καί;
ΙΩΑΝΝΗΣ	.................. Απαίδευτε! Είπες επίσης ότι
		τα κείμενα αποστήθιζε προ όλων μας. Ούκ  είπας;
ΑΛΕΞΙΟΣ	Λέγε πλια κάτω!
ΙΩΑΝΝΗΣ	........................ Ισαακ ποιος ήτον στην «Θυσία»
		ότε την εδιδάξαμε; 
ΤΖΩΡΤΖΗΣ	 ............................ Αυτή! Δέκα χρονών ‘ταν 
     μα ‘παιξε πλια καλά ‘πο μας!
ΙΩΑΝΝΗΣ	....................................... Ας παίξομε και πάλι!
		Ας επαναδιδάξομε το έργο! Μεταξύ μας!
		Ως θα εξέρχεται!
ΑΛΕΞΙΟΣ	........................ Και ποιος θα ν-έχει το μαχαίρι!
ΙΩΑΝΝΗΣ	Παύσε σου λέω βάρβαρε! Ούκ έστι χρεία τούτου!
		Γεώργιε εμπιστεύσου με! «Εν αρχήν ήν ο λόγος!
		Και ο λόγος ήν προς τον θεόν και θεός ήν ο λόγος!»
ΤΖΩΡΤΖΗΣ	Δεν ημπορώ!
ΙΩΑΝΝΗΣ	.................. Γεώργιε! Ενδυναμού σου λέω!
		Αλέξιε! Ευρε τα φτερά! Ευρε την γενεάδα!
     Ευρε και το σαρίκιον του δούλου δι εμένα!
ΑΛΕΞΙΟΣ	 Ε, ‘ν’ τα παέ! 
ΙΩΑΝΝΗΣ	..................... Διαμοίρασε!
ΑΛΕΞΙΟΣ	........................................ Δεν το πιστεύγω τούτο!
		Σάοικα ετροζαθήκαμε!
ΙΩΑΝΝΗΣ	.................................. Η αρσις των φρενών μας
		ως της απογοητεύσεως καρπός θα συγκινήσει.
		Εμπίστευθείτε με λοιπόν!
ΑΛΕΞΙΟΣ	...................................... Τζώρτζη βάλε τα γένια.
		Ερχουνται!
ΖΑΜΠΕΛΑ	Ειντά ‘ναι τα θωρώ! Εχάσαν τα κι οι τρείς τως!
ΙΩΑΝΝΗΣ		  Αφέντη, λόγιασε καλά ειντά ν’ αυτά που κάνεις
(ως Σόφερ) 		  και το κοπέλι άδικα μη θες να τ’ αποθάνεις.
       Δες κι αν επαραγροίκησες, συνήφερε το νου σου,
     			  κι ετούτο είναι φάντασμα πείραξη τ’ ονειρού σου!
     ...................................
  Πώς είν’ αφέντη μπορετό ο Πλάστης να θελήσει
      τέτοιο μυστήριο να γενεί που κάνει δίκια κρίση....
ΖΑΜΠΕΛΑ	 Αειντες καλή μου σάλευγε και περιμένουσί μας
ΕΡΓΙΝΟΥΣΑ Μητέρα δεν ξαργούμενε, κάτσε!
ΖΑΜΠΕΛΑ	................................................ Να κάμωμ’ είντα;
ΕΡΓΙΝΟΥΣΑ  Να τσι ποκαμαρώσομε! Ν’ αειδάρομε στην πρόβα!
ΙΩΑΝΝΗΣ 		 Η ζυγαριά η άσφαλτος απού τα δίκια κρίνει,
(ως Σόφερ βιαστικά) 	πώς είναι μπορετό ν-εδά να σφάλει και να κλίνει;
........................
       	Θυμήσου το πως σου ‘ταξεν ο θιος την ώρα ‘κείνη
          	το σπέρμα σου και του Ισαάκ σαν τ’ άστρα να πληθύνει,
           	κι ούλοι να τονε προσκυνούν, μεγάλο να τον έχου,
          	τα νέφαλα για λόγου του πάντα δροσος να βρέχου;
     ..............................
           	Άφης γιαμιάς το μελετάς, βγαλε το από το νού σου.
           	Μη θες να καταδικαστείς, απού ’σαι του καιρού σου.
     ...............................
           	Ξένοι, δικοί το ρέγουνται το τέκνο, όσοι το δούσι,
    		     	Γιατί περίσσα γνωστικό παρ’ άλλο το κρατούσι,
                          	όμορφο κι αξαζόμενο κι απ’ αρετές γεμάτο.
   		     	Αφέντης έχει να γενεί εισέ πολ? φουσάτο.
     ...............................
     	Άπονο κύρη μη σε πούν κι αγροίκητο στον πόνο?
   		    	τη στράταν απού περπατείς άλλαξε και το δρόμο.
ΖΑΜΠΕΛΑ  Άειντες παιδί μου, αργούμενε!
ΕΡΓΙΝΟΥΣΑ ........................................ Αν έχεις βιάση τρέχε,
		κι έρχομαι πέ τως. Ερχομαι. Σε μιαολιά τελειώνει!
ΤΖΩΡΤΖΗΣ 		Σόφερ, σε τούτα που μιλείς την ψή σου κριματίζεις
    (ως Αβρααμ) 		και τα δηγάσαι δε γροικάς, τα λέγεις δε γνωρίζεις.
     Σφάνεις να λές πως ήτονε ονειροφαντασμάτου
    			τ’ Αφέντη μου οι παραγγελιές και τα θελήματά του.
     Τις δύναται ν’ αντισταθεί εις ό,τι μας ορίσει;
   			και τα κουρφά του ποιος μπορεί ποτέ να τα γνωρίσει;
     ....................................
     Απ’ το κακό βγάνει καλό, και τη χαρά απ’ τη θλίψη,
    			κι απ’ ό,τι ορίσει κι ό,τι πει αθρωπος πώς θα λείψει.
     Το τέκνον μου ν-εζήτηξε. Πράμα δικό του θέλει.
    			Σκλάβος του εγώ, κι η μάνα του, σκλάβος και το κοπέλι.
     Άπονο κύρη ας με πούν οι γλώσσες των αθρώπω,
   			κι ας κάμω το ’πεν ο Θεός με μπιστεμένο τρόπο.
     Τση μάνας αν κακοφανεί, αν λυπηθεί κι αν κλάψει,
   			πάλι με μέρες και καιρό η θλίψη θέλει πάψει.
			............................
     Κι εσύ, Σόφερ, τώρα μου λες οπίσω να γυρίσω
    			και τη θυσία που μελετώ ακάμωτη ν’ αφήσω;
     Βάλ’ άλλο νού και λογισμό, κι εγώ δεν έχω πόνο,
    			μα τ’ όρισεν Αφέντης μου γλήγορα ξετελειώνω.
			................................ 
     Πά να ξυπνήσω το παιδί, θωρώ το και σαλεύγει
   			και πασπατεύγει να με βρεί, καμνυώντας με γυρεύγει.
	Σηκώσου κανακάρη μου κι ωρα πολλή κοιμάσαι.
	Βάστα και τούτους τσι δαυλούς. Προθυμερά τσι πιάσε.
     Να πάμε απάνω στο βουνί. Σήκωσ’ τσι και πορπάτει.
     Τσι δούλους ας τσ’ αφήσομε εδώ στο μονοπάτι,
     κι αμοναχοί να κάμομε θυσία στο θεό μας,
     για να πομείνει ο μιστός μόνο σ’ εμάς τσι δυό μας!
ΖΑΜΠΕΛΑ	 Αειντες σου λέω άειντες μπλιο
ΕΡΓΙΝΟΥΣΑ ........................................... Δεν έρχομαι και φύγε!
(ως Ισσακ)		Κύρη, τα πυροβολικά θωρώ κρατείς στο χέρι,
     στον κόκκαλον εζώστηκες το πέτρινο μαχαίρι,
     κι εγώ σηκώνω τσι δαυλούς, που μας-ε κάνουν χρεία,
     μα πού ‘ν’ τ’ αρνί, πού ‘ν’ ο κριγιός που θέλει-ν η θυσία;
ΖΑΜΠΕΛΑ	Μα ειντα κάνεις; Ειντα λες; Ελλαξεν η μορφή σου!
     Αειντες να πα να φύγομαι! Ο Κάπος σ’ ανημένει!
ΤΖΩΡΤΖΗΣ		Παιδάκι μου, μη γνοιάζεσαι κι εις το βουνί-ν απάνω
(ως Αβρααμ) 		είναι τα ρίφια και τ’ αρνιά, κι απ’ ότι θέλω πιάνω! ....
ΖΑΜΠΕΛΑ	Σκύλε! Εδά το κάντισα! Δεν θα μου την-ε πάρεις!
ΕΡΓΙΝΟΥΣΑ           Θωρώ σε σαν ανήμπορο και κατηγορημένο.
(ως Ισαακ)		Ας το παιδί να κουραστεί, μ’ αυτό ‘ναι μαθημένο.
ΖΑΜΠΕΛΑ	Παραίτησέ τον! Σάλευγε! Στην τσιφτελιά μην πέφτεις!
		Ο Κάπος των Σαβογιανών σε περιμένει! Χάνεις!
ΤΖΩΡΤΖΗΣ		Τέκνο μου, τέκνο σπλαχνικό, που εδά στα γεραθειά μου
(ως Αβρααμ)		ησουνε τ’ αποκούμπι μου και η παρηγοριά μου.
			..........................
			Μήδε μου παραπονεθείς αν κλαίω κι αν θρηνούμαι.
     Την σάρκα την αθρώπινη βαστώ και τυρανούμαι. 
ΖΑΜΠΕΛΑ	Χάνεις σου λέω! Ας τον-ε! Ελα! Μη του φρουκάσαι!
		Μαυλίζει ο λόγος του! Ομπρός!
ΕΡΓΙΝΟΥΣΑ ............................................... Φύγε παραίτησέ με!
		Δεν έρχομαι!
ΖΑΜΠΕΛΑ	................... Δεν έρχεσαι! Ε, τρισανάθεμά σε!
		Του Σαβογιάνου είντα θα πω! Ούλους θα μας-ε σφάξει!
ΤΖΩΡΤΖΗΣ	           Γιέ μου, πνοή τση ζήσης μου, μπλιο σου δεν θες γιαγύρει!
(ως Αβρααμ) 		Επόδες την την μανα σου και τον καημένο κύρη!
			........................
     Ηρθεν η ώρα κι ο καιρός που μέλει να σε χάσω.
     Εσύ ‘σαι το καλόν αρνί που θε να θυσιάσω!
ΖΑΜΠΕΛΑ	Αειντες! Μα δε σιχαίνεσαι; Την τσιφτελιά ξετρέχεις;
ΕΡΙΝΟΥΣΑ		Κύρη μου, ονομά άπονο στον κόσμο θε να πέψεις,
(ως Ισαακ, αλλα 		αν δεν σκολάσεις την οργή, κι αν δεν την μεταστρέψεις.
κοιτάζοντας την		Δεν το λυπάσαι το παιδι τ’ ακριβανεθρεμένο;
Ζαμπέλα)		Δεν το θωρείς πως ειν’ κλιτό πολλά χαμηλωμένο;
     .............................
     Τούτα τα μάθια που θωρείς και τρέχουν σαν ποτάμι,
     τούτο το δροσερό κορμί που τρέμει σαν καλάμι,
     δεν έχουν πούρι δύναμη σήμερο να σε πείσου,
     να με γνωρίσεις για παιδί, ν’ αλλάξει η γι-όρεξή σου!
     ..............................
     Για να με δώσεις τση φωθιάς μ’ ανέθρεφες γονεί μου;
     Και για να κόψεις σα κριγιού κι αρνιού την κεφαλή μου;
ΖΑΜΠΕΛΑ	Σωπάτε! Δεν αντέχω μπλιο! Ανάθεμά σας ούλους!
		Εχάθηκα! Εσόχασα την ζήση μου η μαύρη!
		Δεν έχω νου στην κεφαλή! Να φύγομε καλή μου!
     Να φύγομε! Να φύγομε!
ΕΡΓΙΝΟΥΣΑ.................................... Αμοναχές μας;
ΖΑΜΠΕΛΑ	........................................................... Όϊ!
		Ούλοι μας! Τζώρτζη! Εφταιξα! Τζωρτζη συχώρεσέ με!
     Ιωάννη, Αλέξιε, κι εσείς! Εκαταμούρισά σας.
     Δεν ήπρεπε! Εστραβώθηκα! Μα ηύρα μπλιο το φως μου!
     Παιδί μου! Θυγατέρα μου σε κίνδυνο ‘βαλά σε,
     μά ‘δωκε ο θιός κι εβγήκαμε! Τζώρτζη συχωρεσέ με!
     Για’ δε μιλείς;
ΙΩΑΝΝΗΣ	..................... Γεώργιε! Σύνελθε και ομίλει!
		Αλέξιε, συ εν σιωπή!
ΤΖΩΡΤΖΗΣ	............................... Είντα να πω; Τρομάσσω!
		Επόνεσα! Επόνεσα! Χρόνια πολλά επόνουν,
     μα έχεις δικιο. Εχεις. Ναί! Εγώ ‘μουνε ο φταίχτης!
     Εγώ, που σ’ επαραίτησα κι εξάνοιγα την τέχνη!
     Εγώ! Ζαμπέλα! Σχώρα με!
ΑΛΕΞΙΟΣ	........................................ Εδά ‘ν’ εδά! Στάθητε!
		Μα ειντα σφιχταγγαλιάζεστε! Ξάνοιξ’ εκειέ τροζάτο!
		Να φύγομε να πάμε πού; Η «αγιότητά» ντου
     κι ο Κάπος θα λυσάξουνε! 
ΙΩΑΝΝΗΣ	......................................... Αλέξιε σοι είπα
     να διατελείς εν σιωπή! Σιώπα πιά! Σιώπα!
     Και αφαίρεσον τους πτέρυγας! Η πτήσις ‘περαιώθει!
     Εις τον λιμένα σήμερον κατέπλευσεν εν σκάφος 
     εξ Αμοργού, ως ύδατος λαβείν και αποπλεύσαι!
     Ισως να προλαβαίνομε!
ΑΛΕΞΙΟΣ 	........................................ Κι η Βενετία;
ΙΩΑΝΝΗΣ	.......................................................... Πάψε!
		Η υγρασία βλαπτική. Τα φόρα θορυβώδη.
		Οι άρχοντες ...γνωρίζομεν! Αλλωστε εν Βενετία
		ζώσι -κύριος οίδε πώς-  ευάριθμοι αρτίσται,
     μη στερηθούν τον άρτο των εκ της αφίξεώς μας.
     Αλλ’ η Αμοργός, Αλέξιε, βρίθει αγροτοποιμένων,
     δεν θα αισθανθείς πλεον μοναξιά! Οσο δι’ εμέ, -Σιώπα!-
     ήκουσα ότι του ήλιου η δύσις σαγηνεύει
     εν Αμοργώ! ........ Φευξόμεθα;
     ΑΥΛΑΙΑ
ΔΙΗΓΗΣΙΣ
ΑΡΕΤΑ
ΚΑΙ ΑΛΕΞΑΝΔΡΑΣ
(ήγουν δράμα κωμικόν εις πράξιν μίαν διά τα ποδώματα του έρωτος)
Εγράφη
 εν Ηρακλείω 
θέρος του 2018
υπό Μιχαήλ Α. Σφακιανάκη.
Εις οσμήν ευωδίας πνευματικής
απάντων όσων εδοκιμάσθησαν
διά την παράστασιν του “ΣΤΑΘΗ”
*
Ορεινό τοπίο. Βράχος στην μέση
ΕΡΩΤΑΣ     Κοπέλι όσοι με κράζουσι, αστόχαστα μιλούσι.
     Κι όσοι με λέσινε καλό,  περίσσα μ’ αδικούσι.
     Καλά καλός εγίνηκα, μικιός και παιγνιδιάρης,
     μα μην θαρεύγεστε πολύ, δεν είμαι τόσης χάρης.
     Α δη κι όποιος αρνήθηκε χατήρι να μου κάμει,
     καλιά ‘τον με το Θάνατο να ‘χε σαλέψει αντάμι.
     Δε συχωρώ μαθώς ποτές  όσους ψηλοσηκώνουν
     την μύτη ντως και στα πρεπά του Ερωντα δε σώνουν.
     Οτι θα ιδείτε απο ντα ‘δα και πέρα, μη θαρείτε
     πως είναι για περίγελο. Ξαμάρι να κρατείτε,
     ειντά ‘διαξε κι ειντά ‘παθε μια πολυδουλεμένη
     κερά του Κάστρου, μια φορά που ‘θάρεψ’ η καημένη
     το πως εμπόριε ν’ αρνηθεί την εδική μου κλήση,
     κι ενούς αντρούς την εχταγή. Κι ήμπε σε δίκια κρίση,
     Εκαταφρόνεψε τον-ε, κι είπε τον λιγατάρη
     και γέρο, μα ‘γω το ‘μαθα, κι επιασα το δοξάρι,
     κι εδόξεψά την, κι έκαμα στ’ αόρι να παντήξουν
     αμοναχοί και τα κορμιά στσ’ αγκάλες μου να ρίξουν.
     Πομένο τση το ‘χε κι αυτός πως, αν την βρει στ’ αόρι,
     θα ‘θώριε ο γεροντας κριγιός αν μοιάζει με κοκόρι,
     ως καθώς λέει ο ποιητής στη ‘στόρηση του Στάθη.
     Ξανοίξετε! Γροικήσετε! Κι απου ‘χει νου ας μάθει!
ΑΛΕΞΑΝΔΡΑ Ηρθα η κακορίζικη στ' αόρι να γυρεψω
     δυο τρεις χοχλιούς και μάραθα, ήμπας και μαγερέψω.
     Μιαν εβδομάδα έχω ‘δα το Φόλα ν-εις το σπίτι
     με τον Πετρούτσο και φαί γυρεύγουν. Αλλη λήτη
     δεν έχουν, μόν’ ολημερνίς κάθουνται ορνικώς τως
     κι άλλο ψημμέν’ αλλ' άψηστο, τρων ότι βρουν ομπρός τως.
     Και δε μου φήκανε δροσα! Παν τα κατσοχοιράκια,
     τα μπίζα, τα χοντρα κουκιά και τα μισυριωτάκια.
     Κι από κοντά κι ο δάσκαλος τρώει και μασουλίζει
     κι όλο λατινιτά μιλεί κι εμέν’ ανεμπουκίζει.
     Ερμο παντέρμο ριζικό! Εχασα την πρεπιά μου
     Δούλα ντως εκατάντισα! Κρίμας την ομορφιά μου!
     Κριμα ‘ν’ ο βορδωνάρης μου απότιστη να μ’ έχει,
     κι ας μού ‘λεγ’ όντε μ’ έπηρε πως τη δουλειά ξετρέχει.
     Κλαίω κι αντιλαλιούσινε οι νταύκοι κι οι λατσίδες.
     Ε, τσιφτελιά που μ’ εύρηκες και μου ‘κοψες τσ’ ελπίδες!  
     Μα ‘χω λω και τ' αμέντε μου. Αμοναξά 'ναι τόση
     κι ανε μου τύχει αρσενικός φοβούμαι μη σιμώσει.
     Και δεν κρατώ απάνω μου όξω το σακουλιέρι
     κι ένα τσιτρέτο. 
ΑΡΕΤΑΣ   (Τραγουδώντας) ......Η μοίρα και τση ταχυνής τ' αστέρι
     με δίκασαν να πορπατώ και ρέπος να μην έχω!
   		Επ! Επ, επ, επ! Ειντά ναι επά; Τούτη, την-ε κατέχω!
   		Γειά σου κερ' Αλεξάντρα μου!
ΑΛΕΞΑΝΤΡΑ    ....................................... Είντα μαντάτα Αρέτα;
ΑΡΕΤΑΣ        Επά γυρίζ’ ανάπλαγα! 
ΑΛΕΞΑΝΔΡΑ     ....................................... Οζά γυρεύγεις; Βρέ τα!
ΑΡΕΤΑΣ        Εγύρεψά τα κι ηύρα τα! Κι εδά μια βολτα κάνω
                    ήμπας και βρω κιανά λαγό. Αζωντανούς τσι πιάνω!
ΑΛΕΞΑΝΔΡΑ    Ε, μά! Ντα πιάνεις και λαγούς οξ' απου το τσικάλι;
ΑΡΕΤΑΣ      Ειπα σου 'γω, δοκίμασε, κι η δοκιμή χαλάλι!
ΑΛΕΞΑΝΔΡΑ    Είπες το, μα για τσι λαγούς; Άλλο ‘χες εις το νου σου!
ΑΡΕΤΑΣ          Κι ως με θωρείς και σε θωρώ κι εδά το ‘χω! 
ΑΛΕΞΑΝΔΡΑ      ............................................................ Ιιιι! Φιού σου!
ΑΡΕΤΑΣ             Μη με καταφρονάς ετσά! Το δούλο τσ' ομορφιας σου,
                   	     το χτήμα τσ' ωραιότη' σου, το σκλάβο τσ' αρχοδιάς σου!
ΑΛΕΞΑΝΔΡΑ     Ανάθεμά σε πως τα λες!
ΑΡΕΤΑΣ             ................................. Εχω κι άλλο ταλέντο.
       		     Κι αζωντανές τσι κοπελιές βάνω στο καδελέντο!
      		     Μονο να θένε μιαολιά!
ΑΛΕΞΑΝΔΡΑ      ......................................Εχει το θέλω λιγο;
ΑΡΕΤΑΣ              Εχει! Φρουκάσου μου να ζεις!
ΑΛΕΞΑΝΔΡΑ     .......................................... Δουλειά 'χω και θα φύγω!
ΑΡΕΤΑΣ              Ντα πού θα πας;
ΑΛΕΞΑΝΔΡΑ     ........................ Στο σπιτι μου!
ΑΡΕΤΑΣ              ........................................ Και γιάειντα ανεστενάζεις;
ΑΛΕΞΑΝΔΡΑ   Διάολε σύρ' οπίσω μου! Αρέτα μην πειράζεις!
ΑΡΕΤΑΣ             Γιάειντα κερ' Αλεξάνδρα μου! Ιδιο προσκυνητάρι
      		      μου δείχνει ο μπέτης σ' -Ωχ ωχ ωχ!- κι από μεσού λογάρι!
ΑΛΕΞΑΝΔΡΑ   Ανάθεμα σε, πώς τα λες!
ΑΡΕΤΑΣ           ...................................... Κι άλλα πολλά κατέχω,
     		     μα στέκοντας δε γίνεται να σου τα πω.
ΑΛΕΞΑΝΔΡΑ   ......................................................... Δεν έχω
      		    ώρα σου λέω! Βιάζομαι!
ΑΡΕΤΑΣ           .................................. Ντα γω; Αμοναχό ντου
         εφηκα τον αφέντη μου! Ε Θε μου το πλοκιό ντου!	
  		    Ωσαν το μεσοπάλαβο την χώρα θα γυρίζει
         κι αλλού θα γλυκοτραγουδεί κι αλλού θα βεγγερίζει!
ΑΛΕΞΑΝΔΡΑ   Ντα δεν τον επαντρέψανε; 
ΑΡΕΤΑΣ           …… .....………………..Ναι, μα ‘ναι βαρεμένη
          πάλι η κερά μου! Αλλη δουλειά δεν κάνει η βλοημένη.
         Πάλι τον έχει αμοναχό και θέτει! 
ΑΛΕΞΑΝΔΡΑ   ……………………………… Ας νταγιαντίσει!
                 	    Περνά ο καιρός!  
ΑΡΕΤΑΣ            ………………. Μωρε περνά. Μα πως περνά; 
ΑΛΕΞΑΝΔΡΑ    …………………………………………………Στην κρίση
       		      μπαίνει και τούτο του θεού. Αλλού το κέρδος θα’ χει.
ΑΡΕΤΑΣ            Αν δεν ξεσύρει ο νούς του, γή άλλη κερά του λάχει!
           Ας είν’ εδα, ο Δάσκαλος ο άντρας σου πως πάει;
     Αντέχει; Γή ετσά φαϊ δεν ημπορεί να φάει;
ΑΛΕΞΑΝΔΡΑ    Ας τα! Εσοφαφούθιασε!
ΑΡΕΤΑΣ              ………………… Κρίμας τα γράμματά ντου!
ΑΛΕΞΑΝΔΡΑ    Κρίμας τα κιόλας! 
ΑΡΕΤΑΣ            ………………….. Κρίμας τα και τα λατινικά ντου!
ΑΛΕΞΑΝΔΡΑ    Εκείανά με φάγανε! (Αερίζεται με την φούστα)
ΑΡΕΤΑΣ             ……………………..Μμμ!
ΑΛΕΞΑΝΔΡΑ    …………………………. Ειντα μμμ; Μουγκρίζεις;
ΑΡΕΤΑΣ              Αφεις κερά Αλεξάνδρα μου! Πάψε μπλιο να μ’ αγκρίζεις;
ΑΛΕΞΑΝΔΡΑ    Αγκρίζω σε, μ’ αγκρίζεις με κι εσύ!
ΑΡΕΤΑΣ              ………………………………………Κοντό και θέ μου!
ΑΛΕΞΑΝΔΡΑ     Ε, είπαμέ τα. Πάω δα!
ΑΡΕΤΑΣ                ………………………. Κάτσε να ζεις! Για πέ μου:
        		       Εσοφαφούθιασ’ είπες μου ο δάσκαλος;
ΑΛΕΞΑΝΔΡΑ        ………………………………………… Ναι λέω!
ΑΡΕΤΑΣ                Αχι κερ’ Αλεξάνδρα μου! Κρίμας τα νιάτα. Κλαίω!
ΑΛΕΞΑΝΔΡΑ       Ντα ‘γω! Δε κλαίω ‘γω θαρείς;
ΑΡΕΤΑΣ                  ………………………………… Πάψε τα κλάηματά σου!
         		         Μην βάνεις σ’ άλλα βάσανα κερά μου την καρδιά σου!
                             Εχω λιμάνι π’ άνε μπεις….
ΑΛΕΞΑΝΔΡΑ         …………………………. Πολλά μικιό ‘ναι!
ΑΡΕΤΑΣ                ……………………………………………….Ναί σου!
         Κι άλλες γαλιώτες ήμπανε, απου ‘χαν τσ’ ομορφιές σου
ΑΛΕΞΑΝΔΡΑ       Μικιό ‘ναι! Να ‘ταν σκιας βαθύ!
ΑΡΕΤΑΣ                ……………………………… Ντα ποιος το ‘χει μετρήσει.
     Εμπα ‘συ, κι ας το μάστορα να σε καλαφατίσει!
ΑΛΕΞΑΝΔΡΑ        Ανάθεμά σε πως τα λες!
ΑΡΕΤΑΣ                  ............................ Κλούθα μου εκειέ να ζήσεις
     εις το χαράκι πισωθιώς!
ΑΛΕΞΑΝΔΡΑ         ......................................... Πράμα θες να μου δείξεις;
ΑΡΕΤΑΣ                  Μια πέρδικα ετόσηνε! Πλια παρα τρεις οκάδες!
ΑΛΕΞΑΝΔΡΑ          Ε να ‘ρθω, μα ορκίσου μου!
ΑΡΕΤΑΣ                 ............................................ Αφεις τσι παλαβάδες!
     Ά δε το θες, δεν γίνεται!
ΑΛΕΞΑΝΔΡΑ       ....................................... Κι αν το θελήσω;
ΑΡΕΤΑΣ                ...................................................................... Ξά μου!
     Είπες μ’ αλλότες γεροντή, μα ‘γω ΄χω την εξά μου!
(Αποχωρούν από την σκηνή. Ακούγονται πίσω από το σκηνικό)
ΑΛΕΞΑΝΔΡΑ        Μα πού ‘ν’ τηνε την πέρδικα! 
ΑΡΕΤΑΣ             …………………………………. Κάτσε να την ξυλώσω!
     Δυο αυγά πλακώνει!
ΑΛΕΞΑΝΔΡΑ       ……………………  Μανά μου! Θα ψυχοπαραδώσω!
     Ειντά ‘ν’ Αρέτα τούτονέ!
ΑΡΕΤΑΣ                 …………………………  Η πετροπέρδικά μου!
ΑΛΕΞΑΝΔΡΑ       Κι εκείανε τ’ αυγά κλωσσά;
ΑΡΕΤΑΣ              ………………………….. Ως το θωρείς κερά μου!
ΑΛΕΞΑΝΔΡΑ         Θε μου ξεμίστεψε με!
ΑΡΕΤΑΣ                 ………………………… Εδά; Ημπας και τη φοβάσαι;
ΑΛΕΞΑΝΔΡΑ         Όϊ μονο μπαίνου λογισμοί κακοί! Ανάθεμά σε
     Αρέτα! Οτι λίβγεσαι στο μπόϊ ετά το σέρνεις!
     Μάνα μου λέω μάνα μου!
ΑΡΕΤΑΣ               ……………………………. Καθου και μην ξεσέρνεις!
     Κάθου να ιδείς  του βασιλιά τα πλούτη και τα κάλη.
     Μα βόηθηξε και μιάολιά!
ΑΛΕΞΑΝΔΡΑ        ……………………………. Ε, την πάντερμη ζάλη
     που μ’ έπιασε και δε μπορώ να στέκω!
ΑΡΕΤΑΣ               …………………………………………… Το ρασίδι
     να στρώσω πρώτας! Θέσε εδά!
ΑΛΕΞΑΝΔΡΑ        ……………………………….. Κόβγει με τ’ αλυσίδι!
     Κάτσε να βγάλω το σταυρο.
ΑΡΕΤΑΣ                 ………………………………. Να πρωτοπροσκυνήσω!
ΑΛΕΞΑΝΔΡΑ          Σταυρό φιλείς γή;…
ΑΡΕΤΑΣ                  ………………….. Σωπα μπλιο!
ΑΛΕΞΑΝΔΡΑ       ………………………………… Δεν θέλω ν’ αμαρτήσω!
     Στεφανωμένη ‘μαι! Γροικάς;
ΑΡΕΤΑΣ                 …………………………….  Είντα, με το φαφούτη;
ΑΛΕΞΑΝΔΡΑ         Με κειονά! Κριμάτιση μεγάλη ν-είναι τούτη! 
ΑΡΕΤΑΣ                  Σωπα, μα δεν είναι κακό! Δεν είναι αμαρτία!
     Θεός μωρή ‘ν’ κι ο Ερωντας! Αυτός ειν’ η γι-αιτία!
ΑΛΕΞΑΝΔΡΑ         Εγώ θα ξεμολοηθώ!
ΑΡΕΤΑΣ                 ……………………….Εγω ‘μ’ ο ξαγοράρης! 
 			Στάν’ ανε θες συχώρεση!
ΑΛΕΞΑΝΔΡΑ        …………………………. Το κρίμα θες να πάρεις;
ΑΡΕΤΑΣ                  Ειντα να κάμω;
ΑΛΕΞΑΝΔΡΑ        ………………… Ντα μπορείς;
ΑΡΕΤΑΣ                 ……………………………….. Μπορώ και δύναμαί ν-το
ΑΛΕΞΑΝΔΡΑ         Ε, άειντες σκιας, να ιδώ κι εγώ η δόλια καλιμέντο!
ΑΡΕΤΑΣ                 Εδέ βαστάγια και κομπιά! Ω τρισανάθεμά σε,
     έρμο τσικούρι! Για δε λείς;
ΑΛΕΞΑΝΔΡΑ      …………………………….. Πιτήδιος πρέπει να ‘σαι!
     Σύρε το ‘δα!
ΑΡΕΤΑΣ              ……………. Μα κάμε ετσέ! Μπατζάκα, μη σκαλώνεις!
ΑΛΕΞΑΝΔΡΑ       Την καλτσοδέτα λύσ’ ομπρός
ΑΡΕΤΑΣ              ……………………………….. Εδε πράμα το χώνεις!
 		        Αυτό ζυαζει σάοικα πλια ‘πό σαραντα οκάδες!
    		        Κι εδέ κρουλιά, κι εδέ μαλιά, κι εδέ περιπλοκάδες!
            Κι εδέ γλωσίδι κόκκινο που χώνεται στο δάσο!
       Αχι και πως θ’ αρχίξω ‘δα κι είντα θα πρωτοπιάσω!
(Αστραπές)
ΕΡΩΤΑΣ             Ε! Είπαμε! Τα σάλια σας μαζώξετε καμπόσοι!
       Ειντα θαρείτε; Φανερά πως θα την-ε γαστρώσει;
            Γιαε ‘κειε πούρι θεατές! Πράμα άλλο να ‘χεν ήσα,
 		      δεν ‘θελ’ ‘α τρουλαφθιάσετε ετσα λοής περίσσα!
           Κατέχω ‘γω τσι πόνου’ σας κατέχω τσι καημού’ σας
           Κατέχω κι είντα γίνεται αναμεσώς του νου σας! 
           Θέτε το, μα του βάνετε χίλιες ασκονταφνίδες,
           άλλες ετσέ κι άλλες αλλιώς και χάνετε τσ’ ελπίδες!
          Κι απόκειας δυστυχά κιανείς και σέρνει ο γι-ομυαλός του.
          Ποιος έχωσε τα πάθη ντου και δε τα βρήκ’ ομπρός του;
          Αφήτε μωρ’ ελεύτερο τον απατό σας! Ναί σας!
          Να ιδείτε πως γιατρεύγουνται ζημιόν οι μπερδεξές σας.
         Αφρουκαστείτε μου ‘παε. Καλά μου φρουκαστείτε
         και ντουχιουντίσετ’ ότι πω και διάφορο θα ιδείτε.
         Οντε θα νιωσετε εχταγή κι όρεξη ο γεις τ’ αλλού σας
         μη τζη καταφρονεύγετε! Ζημιά ‘ναι τ’ απατού σας.
         Εγώ μ’ οπίσω τσ’ εχταγής και τσ’ όρεξης! Γροικάτε;
    Εγώ, τ’ αλάτσι τση ζωής! Μην με καταφρονάτε,
         γιατ’ αν το μάθω, γδικιωμό γιαγέρνω για να πάρω
         κι είναι καλιά, λόγω τιμής, να σμίξετε το Χάρο.
         Ας είν’! Εποτελέψανε…
ΑΛΕΞΑΝΔΡΑ        …………………………….. Ο Θιός να συχωρέσει
     Αρέτα τω γονέω σου! Πόνο ‘χα λω στην μέση
     Κι επέρασέ μου
ΑΡΕΤΑΣ                ……………….. Ημπας πονείς κι αλλού να ξαναρχίσω!
ΑΛΕΞΑΝΔΡΑ        Πονώ κι αλλού μα βιάζομαι οπίσω να γυρίσω!
     Να μαγερέψω  πρέπει μπρε, οι γι-άλλοι θα πεινούνε!
ΑΡΕΤΑΣ                  Ντα μένα οι γι-αφέντες μου δεν θα μ’ ανεζητούνε;
ΑΛΕΞΑΝΔΡΑ         Δεν πάνε μπλιο στο διάολο κι αυτοί κι η γι-όρεξή ντως!
     Οτι κι αν φάνε δεν θα βρει χόρταση το κορμί ντως!
     Αρέτα, κι έπαδε πονώ!  
ΑΡΕΤΑΣ                  ………………………. Κακό ‘ν’ το πόνεμά σου!
     Θέσε αλυσαντίστικα να γιάνω την καρδιά σου!
(Αστραπές)
ΕΡΩΤΑΣ                    Είπαμε δεν είναι πρεπό! Σαν την κλωσού κουκλώνω
     Με τσ’ αστραπές την έσμιξη και στα φτερά την χώνω!
     Αειντες μωρέ! Τελέψετε! Αειντέστε μην ξαργείτε
     Κι έχω κι αλλού πολλά μιστά να κάμω! Ξεκουνείτε!
(Αστραπές)
ΑΛΕΞΑΝΔΡΑ          Κι οι παπουδοκεράδες σου ανάπαψη να βρούνε
     στον άλλο κόσμο Αρέτα μου!
ΑΡΕΤΑΣ                  …………………………………. Ετσά που το λαλιούμε
     δε θα πομείνει ένας τως από τσι συγγενείς μου
     να μην παρει συχώρεση αιτία τσ΄απαυτής μου!
     Για ξαναθέσε! Βορεινά!....
(Αστραπές και βροντές) 
ΤΕΛΟΣ
(και τω θεώ δόξα)
1 Ι. Μουρέλου: ΙΣΤΟΡΙΑ ΤΗΣ ΚΡΗΤΗΣ τόμος 1 σελ 69
2 Ανδρέα Λενακάκη: Τα τοπωνύμια της Πυργιωτισσας όπου όλα τα ονόματα των Βενετών Φεουδαρχών
3 βλ Στ. Ταβερναράκη: Οι αγωνες των Μεσσαριτων για την Κρήτη τόμος 1 όπου και εγγραφα τεκμηρίωσης
