EYPIΠIΔH
ΚΡΗΤΕΣ
Aπόδοση στην Kρητική Διάλεκτο
M. A. Σφακιανάκης
Hράκλειο Ιουνης 2015 
ΠΑΡΟΔΟΣ
..............................................
ΧΟΡΟΣ
Τση φοινικόθρεφτης Ευρώπης τέκνο!
Τέκνο του μέγα Ζα! Ρηγαφέντη
τσ’ εκατοντάπολης Κρήτης! Ε, Ρήγα!
Εφηκα οπίσω τ’ ασκηταριό μου,
το στεγιασμένο με κυπαρίσσους.
Χαλκό μανάρι, χαλκό πελέκι, 
Λατομημένους, πελεκημένους
τσι ‘χει και πέτσινα, ντανά, λουρίδια
τσ’ αρμολοήσαν τσ’ ατζιμπροδέσαν.
Ζω κι ασκητεύγω στ’ ασκηταριό μου
και δε λερώνω από στα τότες 
που ‘μπα στην δούλεψη του Δία τσ’ Ιδας,
κι έμαθα τ’ άποτα τα μυστικά ντου!
Από στα τότες που ‘μαι βουκόλος 
τ’ αρχο Ζαγρέα, που ‘χει την  νύχτα 
για να πλανιέται και να γυρίζει.
Στα πανυγηρια τση πρώτης μάνας,
τση γι-αορείτισσας, τση καλομάνας,
εκειά ν-εγεύτηκα τ’ άψηστα κρέτα,
κι απώς εσήκωσα τσ’ ώριες λαμπάδες,
με τσι κουρήτες και τότες μ’ είπαν
πως είμαι Βάχκος ξετελεμένος,
κιαμιά αμαρτία δεν με βαραίνει.
Κι εδά, με τ’ ασπρα ρούχα γυρίζω,
κι άπου μου τύχει αθρώπου γέννα,
γή τάφοι κι άρκλες παραπαντώ τα.
Κι ότι θροφή ‘χε ζωή πλια πρώτας
μούδε που θέλω να την ξανοίξω.

......................................

Ανώφελο ‘ναι το μωρό! Ατζιμπραγή ‘χει φύση!

.................................

Σαν την τραμουντάνα
πέφτει η τιμωρία
Αρχ’ Απόλλω κόπια
έρχ’ απ’ την Λυκία!
Τση Λητώς κοπέλι
ψάλλε και κατέβα
Πάρε την Αρτέμη
-ναί- την θυγατέρα
Του μεγάλου κύρη

.................................

-Οποια τση μέλει..
-.............................. Λέγε μου. Λέγε να μάθω. Πέ μου!
-Απου θεού ‘ν’ το χτύπημα!
-............................................Ε, πε μου μπλιο το θέλω!

.....................................

ΤΡΟΦΟΣ
Ανεκατώθει του ντανά η φύση και τ’ αθρώπου
ΜΙΝΩΣ
Από παλιά το ‘χ’ ακουστάς πως γίνεται. Μα πέ μου
Είντα λογιώς εγίνηκε!
ΤΡΟΦΟΣ
..................................... Απάνω στο κορμί ντου
έχει μια κεφαλή ντανά!
ΜΙΝΩΣ
...................................... Και τεσσαράποδο ‘ναι
γή με δυο πόδια περπατεί;
ΤΡΟΦΟΣ
......................................... Δυο πόδια τονε πάνε
Σε σύσκιο νταύκο τζελεται.
ΜΙΝΩΣ
........................................... Κι έχει και πράμαν άλλο
όξ’ απ’ την έρμη κεφαλή;
ΤΡΟΦΟΣ
........................................Ωρά να ποζυγώνει
τσι μύγες που μυγιάζουνε τα έχνη!
ΜΙΝΩΣ
.......................................................... Κι η φωνή ντου;
ΤΡΟΦΟΣ
Χιλιμιντρά!
ΜΙΝΩΣ
.................. Κι η μάνα ντου το βύζαξε γή είντας;
Κιαμι’ αελιά!
ΤΡΟΦΟΣ
.................... Εθρέψαν το όποιοι το ‘χουν γεννήσει

.................................................

ΜΙΝΩΣ
Στην Κρήτη, φόβο του θεού οι φρόνιμοι ξετρέχου!
ΠΑΣΙΦΑΗ
Μ’ απάνω μ’ εβαρόπεσε μαθές τση γι-Αφροδίτης
η δύναμη και η γι-εξά!

................................................. 

ΧΟΡΟΣ
.............................................Κιαμιάν άλλη γυναίκα, 
δεν θελ’ ‘α ν-έχει ανάκαρα να κάμει τέθοιον έργο!
Μ’ άρχο και ρήγα σέβου ‘δα, βαρά κακά σε βρήκαν,
ντουχιούντισε είντα λογιώς θα τα σκεπάσεις, ντίπις!
ΠΑΣΙΦΑΗ
Να ‘λεγα πως ετούτονά δεν το ‘χω καωμένο
δεν ηθελ’ ‘α μου συβαστείς σάοικα. Ο,τι εγίνει
εμάθαν και κατέχουν το όσοι ‘ν’ επά και ζούνε.
Αν είχα δώσει το κορμί κιανούς αντρούς την νύχτα,
σαν τσ’ άλλες απου το πουλούν, για να φραθώ λιγάκι,
δίκια πανάτιμη γυνή θα ‘δειχνα και κακούργα.
Μα ‘δα πονώ ‘γω πλια πολύ. Εχασα το μυαλό μου
απ’ της θεας το χτύπημα. Δεν το ‘θελα να σφάλω! 
Μ’ αν έσφαλα, το σφάλμα μου έσφαλε των σφαλμάτων!
Πέ μου σαν είντα θελ’ ‘α ιδώ εις τον ντανά απάνω
να το ρεχτώ; Είντα κοντό ‘θελ’ ‘α μ’ αναπυρώσει
να μου κεντίσει την ψυχή; Να θέλει το κορμί μου
να μπει σε τέθοιο βάσανο, σ’ έτσα κακήν αρρώστια;
Ημπας θαρείς τη φορεσά του ‘χα μπεγεντισμένη,
γή τα καρνάδα ντου μαλιά; Τα κοργιαλά ντ’ αμάθια;
Γή μπας τα γένια ντου; -Δασά! Εχώναν του τα κάλη!-
Κατέχω το αταίραστος ήτον ο θυμισμός μου!
Χαράς τον έρμο για γαμπρό, που ‘θελ’ ‘α μπω στο πάστο!
Και σ’ είντα πάστο! Αλλού εχνούς είχε την όψη. Αχι!
Και μην βρεθεί κιανείς να πει πως για χαρά τση γέννας
Εγύρεψα τέθοιο γαμπρό! Μα γιάειντα να το πάθω;
Γιαειντα να χάσω ετσά λογιώς το λογικό μου; Γιάειντα;
Ετούτος φταίει! Τούτοσές κι η γι-άμοιρη ντου μοίρα!
Αυτη στα πάθη μ’ έβαλε! Ο φταίχτης τούτος είναι! 
Πλια παρ’ απ’ ούλους φταίει αυτός! Οντίμως είχε τάξει
τ’ άρχο θεού τση θάλασσας οντεν του ‘φάνει αλλότες
πως θελ’ ‘α σφάξ’ ενα ντανά, τον πλια καλύτερό ντου,
στην χάρη ντου! Δεν το καμε, κι ο γι-άρχο Ποσειδώνας
εγιάγυρε κι εγύρεψε να γδικιωθεί το κρίμα!
Εσέ παιδούκλι ν’ έστεσε, κι εμέ ‘δωκε τσ’ αρρώστιας!
Κι απόκειας, κάθεσ’ έπαέ και κλαις και δεν αρνεύγεις
κι αναφωνιάζεις τσι θεούς μαρτύρους να τσι βάλεις!
Εσύ, απου σαι η γι-αρχή κι αιτία τση ντροπής μου! 
Εγώ ‘μ’ αναίτια -γροικάς;- κι ας το ‘χω γεννημένο!
Μ’ αν είμουνε κι αναίτια,  άχνα δεν έχω βγάλει!
Εσώπασα κι ότι ‘λαβα από θεού πεμπάτο,
τση μοίρας μου κακοσυνιά, το κράτηξα χωσμένο!
Μα σύ κακέ και πίβουλε πλια παρ’ απ’ ούλους τσ’ άντρες
Διαλαλείς την εντροπή τση γυναικός σου! Γιάειντα;
Ειντα καλό διαλαλείς κι είντα ξαμάρι δείνεις
να λες τα λες να τα γροικούν οι γι-άλλοι; Μα το κάνεις
να δείξεις πως δεν φταίς εσύ, δεν είσαι ‘συ αιτία!
Εσύ φταίς! Εσύ ‘σ’ αίτιος σ’ ότι κακό με βρήκε!
Εσύ σαι αιτία κι αφορμή τσ’ αρρώστιας που περνούμε!
Αν το ‘χεις πάρει απόφαση, στση θάλασσας το κύμμα
Να πάνε να με ρίξουνε για να πνιγώ να φύγω
Αειντες μην το ξαργείς! Γροικάς; Εσύ καλά κατέχεις
πόσους αναίτια έσφαξες που πράμα δεν σου φταίξα
κι σ’ είντα αίμα άδικα χυμένο έχεις πλαίξει!
Κι αν θες το έρμο μου κορμί ζώντας να το σπαράξεις
Κάμε το! Κάμε το γιαμιάς! Στο δείπνο μην ξαργήσεις!
Αναίτια κι ελεύθερη λαλιούμαι του θανάτου
Για την δική σου πλερωμη στα κρίματά σου. Αειντες!
ΧΟΡΟΣ
Ρηγα κι αφέντη την οργή πάψε! Κατούμωσέ την!
Φταφάνερό ‘ναι το κακό πως ο θεός το πέμπει!
ΜΙΝΩΣ
Ε, δε φωνη! Που το βρηκε τ’ ακόνι ν’ ακονίσει 
ετσά λοής την γλώσσα τζη! Λαλλείτε την να τρέχει
με τα κοντάρια. Αειντεστε λαλείτε την κακούργα
να βρει ασκημοθάνατο. Πιάσετε και την σκλάβα!
-Ομάδι λω τα κάμανε- κι αμέτε τσι στον πάτο 
του παλαθιού μου να θαφτούν στο σκοτεινό μπουντρούμι
κι ήλιο ποτές μην ξαναειδούν!
ΧΟΡΟΣ
.................................................. Αφέντη ρήγα στένου!
Ξαναντουχιούντισέ το! Ναι! Το μια κι όξω δεν είναι
Καλό στ’ αθρώπου την βουλή!
ΜΙΝΩΣ
............................................. Απόφαση ν-επήρα!
Στην δικαιοσύνη να ξαργεί δεν πρέπει!

....................................................................

Ε, Κρητικοί. Ε, ‘σεις υγιοί τση ν-Ιδας!.... 






