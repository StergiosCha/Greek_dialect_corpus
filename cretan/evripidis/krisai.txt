EYPIΠIΔH
ΚΡΗΣΣΑΙ
Aπόδοση στην Kρητική Διάλεκτο
M. A. Σφακιανάκης
Hράκλειο Ιουνης 2015
ΠΡΟΛΟΓΟΣ
ΕΡΜΗΣ
Είχα ‘να γιο, τον Μύρτυλλο, απο μια συζεψά μου
παλιά με την Φαέθουσα, του Δαναού την κόρη.
Στην Πίσαν ο Οινόμαος τον είχ’ αλογατάρη
και λάλιενε τ’ αμάξι ντου, με τέσσερα μπεγίρια!
Κάθε φορά που ‘χε γαμπρό για το θυγατέρό ντου
την Ιπποδάμεια, γιαμιάς επόριζε στο φόρο
κι έσταινε γιοστρα του γαμπρού, να τρέξουν με τ’ αμάξα,
κι ανίσως τονε κέρδιζε, γιαμιάς θα ν’ είχε τζόγια
την νύφη, μα αν εχανε πάει κι η κεφαλή ντου!
Κιανεις γαμπρός δεν έπηρε την παινεμένη τζόγια
μονο μ’ εμένα ορτάκη ντου κατέβαινε στον Αδη!
Ητονε λώ τ’ αλόγατα καλά, μα κι ο υγιός μου
ήτονε μέγας μάστορας να κυβερνά τ’ αμάξι!
Είχε και τσ’ Ιπποδαμειας σεβντά, -κοπέλι πούρι-
και δεν έφηνε ν-άθρωπο να τον-ε μπροστερέψει.
Μι’ απ’ τσι πολλές του Τάνταλου ήρθεν ο κλερονόμος
ο Πέλοπας, απου ‘χενε τον ώμο φιλντισένιο.
Είδε την Ιπποδάμεια κι έπεσε στο σεβντά τζη,
είδε και το βασίλειο και τ’ άρεσε περίσσα,
κι είπε με τον Οινομαο να μπει κι αυτός στο σβίδο!
Κι ως είχενε την πονηριά κλερονομι’ απ’ τον κύρη
πρίχου να μπει ευρήκενε το Μύρτυλλο και τού ‘πε
πως ανε κάμει κάτιτίς την τζόγια να κερδαίσει
γή το μισό βασίλειο γιαμιάς ‘θελ’ ‘α του δώσει
γή με την Ιπποδάμεια εμπόριενε να σμίξει.
Κοπέλι ήτον ο Μύρτυλλος κι εθάμπωσεν ο νους του
και πιάνει νύχτα κι έβγαλε τσι πείρους απ’ τ’ αξόνια.
Το δε πρωί σαν ήμπανε στη γιόστρα κι εγλακούσαν
χαλά τ’ αμάξι κι έπεσε ο Οινόμαος στο χώμα
νεκρός κι αυτός. Ο Μύρτυλλος εγλίτωσε πως ήτον
μάστορας στο να κυβερνά του ρήγα τα μπεγίρια!
Στην υστεριά όσοι ήτανε ομπρός εκαταλάβαν
πως έκαμαν κατσουκανιά κι εποζυγώξανέ τζι
τον Μύρτυλο τον Τάνταλο και την βασιλοπούλα
από την Πίσσα. Εφύγανε! Στην στράτα που πηγαίναν
εγύρεψε ο Μύρτυλος την πλερωμή να πάρει.
Και σαν δεν έστεκενε μπλιο ρηγάτο να μοιράσει
την Ιπποδάμεια ‘θελε να σμίξει! -ε, κοπέλι!-
Δεν του ‘πενε ο Τάνταλος μουδε το ναι μουδ’ όχι
Μονο οντεν ήταν ξέγνοιαστος σ’ ενούς γκρεμού την άκρα
‘ποπανωθιώς τση θάλασσας του δείνει μια και πέφτει.
Επεσε από τον εγκρεμό μα πρόλαβε-νε κιόλας
πρίχου πνιγεί να τωνε πεί πολλά βαριά κατάρα!
Μέγα κακό να βρει κι αυτούς κι όσα κοπέλια κάμουν!
Εκάμε ο Τάνταλος τρεις γιούς Ατρέα και Θυέστη
και Χρυσιππο κι είχαν κι οι τρεις τον ώμο φιλντισένιο!
Οι πλια μεγάλοι του μικιού εζήλευγαν περίσσα
κι επιάσαν κι εσκοτώσαν τον! Κι ο Τάνταλος ετότες
τσι ζύγωξε! Εδά βρίχνουνται και ζούνε στσι Μυκήνες
του γι-Ευρυσθέα μπράτιμοι, εις το παλάτι μέσα.
Ο Ευρυσθέας πόλεμον έχει με την Αθήνα
κι ως το θωρώ θα σκοτωθεί, για κείνο ‘μ’ ερχομένος
να βάλ’ αμάχη στσ’ αδερφούς για χάριν του ν-υγιού μου!
Επιασα κι έβαλα χωστά στ’ Ατρέα τα κουράδια
έναν κρυγιόν που ‘χε χρυσά μαλιά και λαλαδίζαν!
Κι αυτός γιαμιάς τον έσφαξε κι επήρε την προβιά ντου
και την ακριβοστέρεψε! Σημάδι να την έχει 
πως πρέπει αυτού η βασιλιά! Μα ‘καμα κι άλλον ένα
Την Αφροδίτην έβαλα κι αρμήνεψεν του γιού τζη
Κι ήρθε κι επαρακάτσεψεν τ’ Ατρέα την γυναίκα
Την Αερόπη -Κρητικιά από παλιό μιλέτι-
και στο σεβντά την έριξε με το Θυέστη! Ναίσκες!
Εθάρεψεν πως είν επά Κρήτη κι έχουνε τσ’ άντρες
συμισακούς. Ισαμε ‘δά χωσμένο το κρατούνε
μα οντε θα φανερωθεί θα πλερωθεί το κρίμα
που γίνηκε του Μύρτυλου! Οποιοι ανθρώποι ζάρε
βγαίνουν στο μέτρο απανωθιώς, κακά ξέτελά κάνουν!

ΠΑΡΟΔΟΣ
ΧΟΡΟΣ
Αειντεστε μακρομάντιλες, 
κι ακριβοστολισμένες μου!
Αειντέστε, να πορίσομε,
τα βάλη μας να πουμενε.
Να πούμε πως εφταξάμε
στον ξένο τόπο στσ’ Ελληνες.
Απο την Κρήτην ήρθαμε 
ασκημοξορισμένες. Ναι!
Ο βασιλιάς μας ο Κατρές,
ο γι-έγγονας του Μινωα,
ομάδι με τσι κόρες του,
Κλυμένη κι Αερόπη ντου,
μας έδωκε του Ναύπλιου!
Του Ναύπλιου τ’ αρχιπειρατή
από την Πελοπόνησσο.
Να μας-ε πάρει μακρυά 
από την Κρήτη! Ε, δε καημός!
Κι αναμεσώς τση θάλασσας
να μας-ε πνίξει στο νερό!
Να μας-ε πνίξει στο νερό
να μη φανεί η φανιά μας μπλιο!
Μα ‘κείνος δεν το μπάταρε
να πνίξει τέθοιες ομορφιές,
Κι έπιασε και μας έφερε
στον τόπο ντου. Κι εμοίρασε,
κι επήρε την Κλυμένη μας,
την πλια μική γυναίκα ντου 
και τ’ αρχ’ Ατρέαν έδωκε
την Αερόπη ταίρι ντου!
Κρίμας γεννιά βασιλική!
Αχι και πως επόδωκες!
Να σ’ έχουνε οι πειρατές
κι οι στεριαδικητάδιδες,
φαμέγια στο κρεβάτι ντως
και σκλάβα στο τραπέζι ντως
και ‘σοκλειστη σε σκοτεινούς
οντάδες! Αχι βάσανα!

Μα έ ‘ν’ την  απ’ επόρισε κι η ρηγοπούλα ν-όξω
Ε, Αερόπη κόπιασε έρχου στην συντροφιά μας!

ΠΡΩΤΟ ΕΠΕΙΣΟΔΙΟ
ΑΕΡΟΠΗ
Ορτάκισες στο ξόρισμα, αχι κι είντα θα κάμω;
Εβγήκα ως σας ήκουσα τα βάλη μας να λέτε!
Αχι και πως επόδωκα, κεράδες 
να ζω κλεισμένη σκλάβα μες τσ’ οντάδες
Να διάζομ’ όλη μέρα και να φαίνω 
Κι απ’ το κατώφλι μ’ όξω να μην βγαίνω!
Εγώ απου ‘μουν λεύτερη κι ήμουν του ρήγα κόρη!
ΧΟΡΟΣ
Σωπ’ Αερόπη και μην κλαίς και διάφορο δεν έχεις
Ο κύρης σου μας έδωκε του Ναύπλιου για πνίγος
Κι αυτός σαν είδ’ ειντά ‘πηρε, την ομορφιά λιμπίστει
Κι αζωντανές μας έφερε επά στον ξένο τόπο!
ΑΕΡΟΠΗ
Κατέχω το! Κι επήρενε ταίρι την αδερφή μου
Κι εμέ με καλοπάντρεψε με τον Ατρέα! Αχι!
Πλούτος κι εγώ στα πλούτη ντου ποπανωθιώς λογούμαι
Από την Κρήτη ζάβαλες κρατώ την ζηλεμένη
Κι απ’ την γενιά του Μίνωα! Αχι και που ‘ν’ η Κρήτη!
Αχι και που ‘ν’ ο τόπος μας! Και που ‘ν’ οι γι-έσμιξές μας;
ΧΟΡΟΣ
Μακρά ‘ναι! Κι είν’ αναμεσώς η θαλασσα κερά μου!
ΑΕΡΟΠΗ
Η θάλασσα! Η θάλασσα χωρίζει μα και σμίγει!
ΧΟΡΟΣ
Σώπα κερά μου! Ερχεται  ο άντρας απ’ τ’ αόρι!
ΑΕΡΟΠΗ
Πού ‘ν’ τονε! Ελα μια γιαμιάς και σάσε μου τσι σούρες
του φουστανιού! Τα χειλια μου, θέ μου, και κόκκινά ‘ναι!
ΑΤΡΕΑΣ
Είντα γυρεύγεις κι είσ’ ετά με τσ’ άλλες πορισμένη;
ΑΕΡΟΠΗ
Είπα να βγω σαν έλειπες κι εγώ στον ήλιο Ατρέα!
ΑΤΡΕΑΣ
Να κάμεις είντα; Οι φρόνιμες κάθουνται στον οντά ντως!
ΑΕΡΟΠΗ
Είπα να βγώ. Κρούβγει μ’ ο οντάς! 
ΑΤΡΕΑΣ
................................................... Και την εξά τ’ αντρούς σου;
Δεν την λογιάζεις;
ΑΕΡΟΠΗ
......................... Ποιαν εξά; Γυναίκες κι άντρες ένα!
ΑΤΡΕΑΣ
Kιάμε! Ελλάξαν οι καιροί! Ο άντρας είν’ αφέντης!
Κι αυτός ορίζει έχητα, κοπέλια και γυναίκες!
ΑΕΡΟΠΗ
Δεν στέκει ο άντρας πανωθιώς στην σύβαση Ατρέα!
Κι όποιος θαρεί το ταίρι ντου φαμέγια ντου πως είναι
χάνει!
ΑΤΡΕΑΣ
........ Σαν είντα; 
ΑΕΡΟΠΗ
........................ Χάνει την!
ΑΤΡΕΑΣ
........................................ Και δεν πα’ να την χάσει!
Στέκουν γυναίκες χαχαλιές! Σάλευγε κι έμπα μέσα!
ΑΕΡΟΠΗ
Αφεις με Ατρέα να χαρώ τον ήλιο μόνο μόνο,
με τούτεσές τσι κοπελιές που μου κλουθούσαν κι ήρθα!
ΑΤΡΕΑΣ
Καλά μα μην σου ‘φανιστεί και μου πολυξαργήσεις!
ΑΕΡΟΠΗ
Ε, Κρήτη μάνα και κερά! Αχι κακέ πατέρα
Που μ’ έδωκες του Ναύπλιου στο κύμα να με ρίξει!
Αχι και γιάειντα Ναύπλιε δε μ’ έδωκες στο κύμα
Μα μ’ έφερες και μ’ έδωκες τ’ Ατρέα για γυναίκα!
ΧΟΡΟΣ
Ε, Αερόπη, σώπαινε  ο γι-αδερφός τ’ αντρούς σου!
ΘΥΕΣΤΗΣ
Αρχοντισσά μου, επόρισες με τσι γι-ορτάκισές σου;
Πως σ’ έφηκε και τό ‘καμες ο γι-αδερφός μ’ Ατρέας!
Αυτός σε θέλει σφαλιχτή! 
ΑΕΡΟΠΗ
....................................... Ελειπε! Μόνο ‘δά ‘ρθε!
Κι είπα να βγω στον ήλιο!
ΘΥΕΣΤΗΣ
....................................... Ναι; Κι ηύγες κι εθάμπωσές τον!
ΑΕΡΟΠΗ
Αρχ’ αδερφέ με τούτανά που λες εσκλάβωσές με!
ΘΥΕΣΤΗΣ
Ντα δεν είναι και ψόμματα! Εγω πρεπε να σ’έχω
Κι όϊ ο αδερφος μου!
AΕΡΟΠΗ
................................ Αρχο μου, στον τόπο τον δικό μου
κιανείς δεν έχει για δικού. Ούλοι ‘χομε για ούλους!
ΘΥΕΣΤΗΣ
Να μα δεν είσαι μπλιο κειδά! Αλλα ‘ν’ ‘πα τα συνήθεια!
ΑΕΡΟΠΗ
Κακά συνήθεια!
ΘΥΕΣΤΗΣ
..................... Αστα ‘δα! 

  




 
  





























Για το παστό το βαρατιμασμένο
που ΄χεν η γι Αερόπη γαργιωμένο.
Η Κρητικιά! Πανάτιμο νταμπιέτι!      Aπο τον «ΟΡΕΣΤΗ»
Γή τα παντέρμα δείπνα του Θυέστη

Α, δη κι είναι βαρύ κακό σ’ ατίμωση να πέσεις
Μ’ αν τύχει πρέπει το γιαμιάς να την-ε κουκουλώσεις!
Μην βγεις του ‘νους να το μηνάς και τ’ άλλου να το λέεις
Ετσά λοής περίγελως γίνεσαι των οχτρών σου!


Ο άντρας που ‘ναι στάμενος δεν πρέπει λω να δείνει
Τα χαλινάρια τση γι-εξάς να τα κρατούν γυναίκες,
κι απόκειας να τσι παραιτά να ‘χουνε το κουμάντο!
Δεν είναι ζάρε, μπιστικές! Πως να των-ε έχεις φέδε;
Μ’ αν τύχει κι έχεις στάμενη κι ενάρετη γυναίκα
ετότεσάς καλοπατείς κι ατσιποδιά να τύχει!


Αειντεστε παντρευτείτε σκιάς! Αειντεστε παντρευτείτε!
Κι αποκειας να ποθάνετε φαρμακοψακωμένοι
Γή μ’ άλλο τρόπον άτιμον απ’ την κοτζάκαρή σας!


Δεν είναι πούρι δυνατό να ‘σαι ευτυχισμένος
Αν δεν κοπιάσεις! Κι εντροπή μεγάλη να μην θέλει
Τσι κόπους ο ντελικανής! 


..........................................Κατέχω το, σου λέω! 
Κατέχω το! Πολλές φορές το ‘χω και καωμένο!
Γιαειντά ‘ναι σ’ όσους έχουνε έχητα ν-ούλοι φίλοι!
Κιανείς δεν πάει να σταθεί εκειά που δεν θα φάει!
Ούλοιι στα πλούτη τρέχουνε και στσι περιουσίες.
Και λέν: «για-ε τσι πλούσιους μιαν αρχοδι΄άν την έχουν!»
Ο κακομοίρης ο φτωχός μόνο αν-ε ποθάνει
Λένε πως έδιαξε καλά!


Ο Αδης θα σταθεί κριτής ......


............................................Για χάριν εδική σου 
την θυγατέρα σου γυρές να πιάσω να σκοτώσω;


Ειντα γυρεύγει η τράπεζα κι απάνω τζη δεν το ‘χει;
Εβρίγιωσε! Δεν την θωρείς; Ξάνοιξε εκειέ! Δε κρέτα!
Θες κρέτ’ από την θάλασσα; Θες κρέτ’ από μουσκάρια;
Θες απ’ αρνιά; Μα γιά-ε τα πως είναι στακωμένα!
Ε, ‘ν’ και γλυκά! Ε, δέ παέ και πίτες βουτημένες
στο μέλι τσ’ ασπροφτέρουγης μέλισσας! Μπερεκέτι!


Να ‘χεις χαρά οντε θωρείς γυρού γυρού να τρέχει
το κρασοπότηρο Γροικάς; Τ’ άλλ’ άστα!.....

 
Συνήθειο ‘ναι να πετούν του δείπνου τ’ αποφάγια
στσι σκύλους!.....


.............................................................. Πρίχου με κάμει
να του ξεράσω το ‘γινε και μάθει την αιτία!

Στσ’ αθρώπους το καλοπατεί δεν είναι και σιγούρο!








