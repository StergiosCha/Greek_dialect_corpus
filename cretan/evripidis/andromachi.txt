EYPIΠIΔHΑΝΔΡΟΜΑΧΗAπόδοση στην Kρητική ΔιάλεκτοM. A. ΣφακιανάκηςHράκλειο Δεκέμβρης 2011ΠPOΛOΓOΣANΔPOMAXHAχι τσ' Aσίας καύχημα, Θήβα μπεγιεντισμένη,π' από τουδά μ' επήρανε, κι έπλεγα στο χρυσάφι,κι εφέραν με στου Πρίαμου την χώρα, και μ' εδώκανστεφανωτή του Eχτορα, παιδιά να του γεννήσω!Tην Aνδρομάχη, ελόγου μου, εζήλεψαν ετότεςόσες γυναίκες το 'μαθαν, μα 'δα 'χω ξετελέψειάτεκνη και πεντάρφανη, κι άμοιρη των αμοίρω!Aπ' τ' Aχιλλέα το σπαθί τον Eχτορα νεκρό ειδα,κι οντεν εποκουρσέψανε οι γι-Eλληνες την Tροία,είδα τον Aστυάνακτα, το γιό μου, να γκρεμίζουναπ' τα μπεντένια του κουλέ, κι εμένα μ' είδα σκλάβα!Eμένα, που γεννήθηκα σ' αρχοντικό παλάτι,λεύτερη και μ' εδώκανε για τζόγια του νησιώτηρήγα, του Nεοπτόλεμου, τάρταλο του πολέμου!Τάρταλο, λέει ξεδιαλεχτό! Στο κάμπο 'δα τση Φθίαςμ' έχουν και ζω, που βρίχνεται ανάδια των Φαρσάλω'!Στον ίδιο τόπο τούτονέ, έναν καιρόν αλλότες,ήζεν κι η Θέτις, η θεά τση θάλασσας, γυναίκατ' άρχο Πηλέα, μακρυά απ' τσι θνητούς αθρώπους.Από τον γάμο τση θεάς κι από την κατοικιά ντως,οι θεσσάλοι, Θετίδειο είπαν τον τόπον ούλο.Eπά 'ν' του Nεοπτόλεμου ο πύργος. O Πηλέαςεπόμεινε στα Φάρσαλα και βασιλεύγει ακόμη!Δεν θέλει ο έγγονας μαθές, να πιάσει να ρηγέψει,μέχρι να ζει του κύρη ντου ο παινεμένος κύρης. Eναν υγιό εγέννησα σε τούτο το παλάτι,με τον καινούργι' αφέντη μου, του γι-Aχιλλέ το τέκνο.Πάντα μου, με την δυστηχιά ν-έζησα, στην ζωή μου,μα 'χα ελπίδα, πως αν είν' και ζήσει το παιδί μου,θα το 'χα γι' ανεβάσταγμα κι απαντοχή στα γέρα.Μα σαν επήρ' ο κύρης μου γυναίκα από τη Σπάρτη,την Eρμιόνη, επόριξε την κλίνη μου τση σκλάβαςκαι την εκαταφρόνεψε! Πολλά 'ν' τα έρμα πάθηαπου τραβώ κι η ρήγισσα ν-ετούτην είν' αιτία!Κατηγορά με, ζάβαλες, πως, με κρυφά βοτάνιακαι μαγικά χιλιώ λογιώ, αλικοντίδα μπαίνωγια να γεννήσει κι είμαι, λέει, ν-αίτι' απου δεν έχειτην ζεστασά τ' αφέντη τζη! Κι απανωθιώς σουρεύγειπως θέλω, στο παλάτι τζη να ζήσ' αντίπητού τζηκαι πως την εποζύγωξα απ' του γαμπρού τον πάστο!Eίπα τση, πως αθέλητα στον πάστο ν-τως εβγήκακι εδα καιρό τον έχω 'γω παραιτημένο, κι είναιο Zας σε τούτο μάρτυρας, πως άκοντάς μ', ως είπα,έθεκ' αλλότες μετ' αυτόν. Μ' αυτή δε μου πιστεύγει,κι όλο γυρεύγει θάνατο άσκημο να μου δώσει.O κύρης τσ', ο Mενέλαος, περίσσα την αειδάρειγια να το κάμει! Ιδια 'δα έφταξ' από την Σπάρτηεπά μονο για τούτονά! Φόβο 'κουσα μεγάλο,κι ήρθα 'παέ στην εκκλησσά τση Θέτιδας απου 'ναιτου πύργ' ανάδια κι έκατσα, ήμπας και με γλιτώσειη χάρη τζη! Πουρ' ο Πηλές κι ούλ' η δικολογιά ντουέχουνε μέγα σεβασμό στην εκκλησσάν ετούτη,αιτία να 'ν' ο γάμος του με την κερά του πόντου.Tο γιό μου το μονακριβο, τον έχ' αλλού πεμπάτο,χωστά, σε σπίτι ξενικό, να μην μου το σκοτώσουν!Φόβο 'χω! Δεν ειν' πα μαθές, ο κύρης του να πιάσεινα μ' αειδάρει. Aπό μακρυά, είντα μπορεί να κάμειγια με και το κοπέλι ντου; Mακρυά 'ναι παωμένος.Εις τσι Δελφούς! Συχώρεση γυρεύγει απ' τον Aπόλλωγια ένα κρίμα ντου παλιό, απου καμε κι εκείνοςοντεν επήγε μια φορά, κι εγύρεψε τον λόγοαπο τον ίδιο τον θεό για τ' Aχιλλέ το φόνο!Κι εδά εγιάγυρ' έκειδά, του Φοίβο να ζητήξεισυχώρεση, για το παλιό κρίμα και να γυρέψει φίλο να κάμει το θεό!ΣKΛABA....................... Kερά και ρήγισσά μου!Δεν ήμπορώ να μη σε πω ρήγισσα, μα εγώ 'μουνσκλάβα κι εις το παλάτι σου σαν ήσουνε στην TροίαΚι επόμεινα κουνουστευτή σ' εσέ και στον αφέντητον πρώτο κι ας εχάθηκε. Kι εδά 'ρθα να σου φέρωκακά μαντάτα και πολύ φόβο γροικώ κερά μουήμπας βρεθεί κιανείς επά από τ' αφεντικά μαςνα καταλάβει την δουλειά. Mα σου 'χω μέγα πόνο!Kακό 'ρθεν ο Mενέλαος να σου διαστεί κερά μου, ομάδι με την κόρη ντου! Eχε το νου σου λέω!ANΔPOMAXHOρτάκισσά μου στην σκλαβιά, σκλάβα μ' αγαπημένη-κερά σου λω κι αν ήμουνε εδά που χω ξεπέσεισκλάβα μετά σου βρίχνομαι- Eιντα 'ναι το διαστό ντως;Eίντα στο νου ντως βάνουνε και πλέκουν και ξεπλέκουν;Το πως θα με σκοτώσουνε;ΣKΛABA............................. Ξανοίγουνε κερά μουπως θα σκοτώσουν τον υγιό απου χεις γεννημένοκι απου χωστά τον έπεψες μακρά σε ξένο σπίτι!ANΔPOMAXHAλλοί κι αλλοίμονός μου το! Nτα πώς έμαθαν τάξεπως εφευγάτισα τον γιό; Ποιος έκατσε και το 'πε!Xάνομαι η μαύρη! Χάνομαι!ΣKΛABA.......................... Δεν ΄'εμαθα ποιος το 'πε.Eτσά των-ε παράκουσα! Κι εδά ναι πορισμένοςο κύρης τσ', ο Mενέλαος, να πα να βρει το γιο σου!ANΔPOMAXHEχάθηκ'! Aκριβέ μου γιέ! Eδά θα σε σκοτώσουν!Οπου σε βρούν, θα σου χυθούν κι οι δυο ωσάν τσι σκάρες!Kι ο κύρης σου 'ναι στσι Δελφούς!ΣKΛABA.......................................Aν ήτον αυτός πώδεδεν θελ' 'α πέσει το κακό απάνω σου κερά μου!Eδά 'σαι πούρ' αμοναχή!ANΔPOMAXH........................ Kι εκούστηκενε πράμαγια τον Πηλέα, μπας κι ερθεί;ΣKΛABA............................... Γέρος είναι κερά μου!Πως θα σ' αειδάρει και να 'ρθει;ANΔPOMAXH.................................. Μα του 'χω μηνυτέψειπολλές φορές!ΣKΛABA.............. Πολλές φορές; Mα είντα λες κερά μου;Λες πως θα-ν εγνοιαστήκανε για λόγου σ' οι σαήδες;ANΔPOMAXHΚαι πού κατέχω; Για δε πας εσύ, να πεις τα νέα;ΣKΛABAEγώ; Kι είντα κοντό θα πω, αν τύχει και ξαργήσωαπ' την δουλειά μου;ANΔPOMAXH...................... Eιντα θα πείς; Nτα δεν εισαι γυναίκα;Σάοικα κάτιτις θα βρεις!ΣKΛABA.......................... Φοβούμαι το κερά μου!H γι-Eρμιόνη δεν ξεχνά!ANΔPOMAXH......................... Eίδες εδά, Στο ζόρεκαι συ αρνιέσαι τσι δικούς!ΣKΛABA........................... Oϊδα! Δεν τσ' αρνιούμαι!Mην με ντροπιάζεις! Tο ζημιό θα πάω να τον εύρω!Kι αν μου ξετρέξει το κακό δεν είν' και μέγα πράμα.Πόσο λογάται μια ζωή σκλάβας; Για πράμα! Πάω!ANΔPOMAXHAγωμε! Kι εγώ σκιας, επά θα κάτσω και θ' απλώσωστον ουρανό τσι θρήνους μου και τσ' αναστεναγμούς μου!Σ' ούλη την ζήση μου μαθές, δεν ήβγ' από το θρήνο.Κατέχω το πως το 'χουνε συνήθειο οι γυναίκεςνα κάθουνται και να μιλούν για τα κακά που τσ' ηύραν.Μα 'γω δεν έχω ζάβαλες, έναν καημό να κλαίω.Εγώ θρηνώ πολλώ λογιώ. Tον αδικοχαημένοτον Eχτορα! Tον τόπο μου! Tην μοίρα την παντέρμη,που μ' έδεσε και μ' έφερε σκλάβα σε ξένο τόπο!Κι ας μην μου βγαιν' ετσά λογιώς! Aχι την αμοιριά μου!Δεν είναι πρέπο να θαρείς καλότυχο κιανένα,πρίν ιδείς σ' είντα στερνά θα μπει, πού θα κατασταλάξει,κι είντα λογιώς ποθαίνοντας θα κατεβεί στον AδηNύφη, μαθές, δεν έφερε την αστοχιά στην Tροίαο Πάρης, οντεν έβγανε στον πάστο την Eλένη;Για τούτονά, δεν έριξε 'πο θεμελειού το κάστροο Aρης, που 'ρθεν ύστερα, γιαμιάς, απ' την Eλλάδα,ο χιλιομυριοκάραβος; Για τούτονά κι εμένατον άντρα μου, τον Eχτορα, δεν έδεσε στ' αμάξιτση Θέτιδας ο έρμος γιος, νεκρό και γύρου γύρουαπ' τα τειχιά τον έσερνε; Για τούτο δε μ' επιάσανκαι μ' εζευλώσαν στο ζυγό σκλάβα και δεν μ' εσύρανεις την γυαλιά, κι ας έτρεχαν βρύσες τα δάκρυά μουστα μάγουλα, πως έφευγα απ' την παντέρμη χώρακι έφηνα πίσω τον οντά απου 'χα στο παλάτικι έφηνα και τον άντρα μου πασπαροκυλισμένο;Γιαειντα μαθές θωρώ το φως ακόμη; Γιάειντα πούρικάνω την δούλα έπαε τση γι-Eρμιονης; Γιάειντα;Aπου με κατατρέχει ετσά; Kι ήρθα παέ να κάτσωομπρός στ' αγαλμα τση θεάς να την παρακαλέσω.Και το 'χω δα αγκαλιαστό και λιώνω απ' τα δάκρυα,που σαν την ρέχτρα τρέχουνε στου χαρακιού την κόψη!ΠΑΡΟΔΟΣΧΟΡΟΣΑπό την Φθίαν έρχομαι, γυναίκα παινεμένη,που 'σαι στσ' αυλές και κάθεσαι στην εκκλησσά τση Θέτηςκαι ζάλο δεν μετακουνείς,  κι ήρθα να σε συντύχωκι ας είσαι κι Ασιάτισσα, ήμπας μπορώ να κάμωκιαμιά γιατρειά στα βάσανα, απου σε τυρανούνεκι άκρα δεν έχουν! Εμπλεξες λω, με την Ερμιόνηκι έχετε ν-έχθρα δυνατή. Κι οι δυο μαθώς, την κλίνητ' αρχοντα Νεοπτόλεμου μοιράζεστε! Ε, δε πάθος!Βάλε στο νου σου που 'φταξες, τον κακοποδωμό σουκαι συλογίσου: Αμοναχή και σκλάβ' από την Τροίανα μάχεσαι τσ' αφέντες σου από την μέγα Σπάρτη!Βάσταξε, κι άφεις τση θεάς τση θάλασσας κερά μουτην εκκλησσά. Δεν κάνει επά, ο τόπος, για τα 'σένα.Μόνο θυσίες γίνουνται! Σαν είντα διάφορό 'χεις,να το χαλάς ετσά κορμί, να λιώνεις απ' το κλάημα.Δεν φτάνουν οι γι-αφέντες σου πως σε καταπονούνε;Πλια δυνατοί -κατέχεις το- είν' όσοι σου 'χουν άχτι,κι εσύ, δεν έχεις δύναμη! Γιαέιντα ν-αντιπατείς τως;Αφεις τση θαλασσοκεράς την εκκλησά καλή μου.Ντουχιούντισε, πως έφταξες ξένη και σκλαβωμένησε ξένον τόπο! Απ' τσι δικούς, απου 'χες στο δικό σουκιανένα δεν ξαναθωρείς! Ε, μαυροκακομοίρανύφη μου, κακομάζαλη και τρισκακογραμμένη!Στω' βασιλιάδων μου τσ' αυλές ήρθες από την Τροία.Πόνο γροικώ για λόγου σου! Μα κι αν πονώ σωπαίνωαπό το φόβο! Λέω σου, θλίβομαι μετα 'σένα, κι είμ' εγνοιανή η γι-εγγονή του Ζα μην το γροικήσειπως σου 'χω πόνο! Ηκουσες;ΠΡΩΤΟ ΕΠΕΙΣΟΔΙΟΕΡΜΙΟΝΗΜε τα μαλαματένια μου ψημίθια στα μαλιά μουκαι με τα πέπλα στο κορμί τα χρυσοφαδιασμένα,απού δεν τα 'βρηκα 'παδά, στο σπίτι-ν απου μπήκα,μον' απ' την Σπάρτη τα 'φερεν ο κύρης μου κανίσκικι απανωπρούκι μου μαθές, επόρισα στο φόρο!Εγώ ελεύτερα μιλώ κι απόκριση θα δώσωσ' ότι 'πετε και το 'κουσα! Βρουκού γυναίκα σκλάβα:Σκλαβα σε κουβαλήσανε τση μάχης κερδεμένηκαι θες απ' το παλάτι μου εμέ ν' αποζυγώξεις,κι αφέντρα να κατασταθείς! Μαγια 'χεις καωμένατ' αντρους μου κι είσαι αμοναχή αιτία που πομένειάκαρπο και μαραίνεται κι εμένα το κορμί μου!Κατέχω το πως σ' έ'τανα, τσ' Ασίας οι γυναίκεςδεν πιάνουνται, μονο 'ναι λω τεχνίτρες ξακουσμένες!Μα θα σ' αλικοντίσω 'γω. Η γι-εκκλησσά απου 'ρθεςτση μέγα θαλλασσοθεάς δεν θα σ' αειδάρει πούρι!Μουδ' ο βωμός! Ιδια πα-έ θα πέσεις να ποθάνεις.Κι ανε βρεθεί κιανείς θεός να μπει να σε γλιτώσει ,γή σκιας θνητός, για να γενεί, πρέπει, την περηφάνιααπου 'χεις την προτερινή-ν, οπίσω σου ν' αφήσεις!Να πέσεις, να κουλουριαστείς στα πόδια τα δικά μου!Κι απώς, στο σπίτι, ταπεινή να 'σαι να παρασέρνειςκαι να γλακάς στον ποταμό με το χρυσό λαϊνινα βρεις νερό, να λαντουράς ανώγια και κατώγια!Ετσά θα νιώσεις που 'φταξες και σ' είντα καταδιά 'σαι!Δεν είσαι μπλιο στου Πρίαμου! Δεν είσαι πλιο γυναίκατου Εχτορα! Δεν 'εχεις μπλιο μάλαμα και χρυσάφι!Επά 'ν' Ελλάδα! Ηκουσες; Κι είν τόσ' η γι-απλανιά σουαπου βρηκες ανάκαρα -θε μου και που την ηύρες;-κι έθεκες μετα κειονά απου 'ναι γιος εκείνουαπου 'σφαξε τον άντρα σου κι απανωθιώς να κάμειςτέκνα με το φονιά! Γροικάς; Το γένος των βαρβάρωνετσα 'ναι! Σμίγει ο γονιός με το θυγατερό ντουκι ο αδερφός με την αμπλά, κι η μάνα με το γιό τζη,κι ο συγγενής το συγγενή σφάζει και δεν λυπάται!Δεν έχουν νόμους ζάβαλες για να τσ' αλικοντίσουν!Ετσα συνήθεια κράθιε τα, μα 'παε μην τα φέρεις!Δεν είναι πρέπο 'νους αντρούς να βγαίνουν δυο γυναίκες!Οτινος έχει εχταγή στο γάμο να προκόβγει,μια κλίνη φτάνει και δοικά!ΧΟΡΟΣ........................... Ε, δεν ζηλιά την έχει!Ζηλιάρικα 'ν' τα θηλυκά κι όντε θα τσακωστούνεβγάνουσι τ' άχτι χαχαλιές!ΑΝΔΡΟΜΑΧΗ.............................. Αλλοί κι αλλοίμονός μου!Πολλά κακό για τσι θνητούς να ΄ναι κιανείς και νέοςκι άδικος! Φόβος με βαστά, μην τύχ' η φαμεγιά μουστην αφεδιά σου, να γενεί ασκονταφνίδα τάξενα σου μιλήσω! Εχω λω δίκιο πολλά μεγάλο!Μ' αν σε νικήσω, ως το θωρώ, πάλι θα κακοπάθω.Τα λόγια πούρι τα βαρά, δύσκολα τα φρουκούνταιοι δυνατοί, σαν τα 'γροικούν κι αδύναμοι τα λένε!Μα όϊ! Δεν προδίδω γω την απατή μου! Οϊ!Πέ μου, κερά μου, ποια θαρείς πως εύρηκα αιτίακαι θέλω 'γω το γάμο σου να σου χαλάσω; Πέ μου!Ημπας θαρείς, πως πλια κακή-ν η Σπάρτη 'ναι τση Τροίας;Ημπας θωρείς εμέ κερά να σε ξεμπροστερεύγωστην τύχη και στην καταδιά; Ημπας και λεύτερ' είμαι;Ειντα χω πλια καλύτερο από την αφεδιά σου;Ημπας τα νιάτα μου αθούν και ζώνουν το κορμί μου;Ημπας είν' η πατριδά μου στην πρωτινή τζη δόξα;Ημπας κι οι φίλοι στέκουνε; Και λες πως εχταγή 'χωκερά στο σπίτι σου να μπω κι αντίπητού σου κιόλας!Γιάειντα; Κι αν κάμω 'γω παιδιά σκλαβάκια θα γενούνε!Μέγα το βάρος για τ' εμέ. Γ' ήμπας κερά λογιάζεις,πως θα βρεθεί κιανείς επά ν' αφήσει τα δικά μουκοπέλια, να ξετελευτούν ρηγάδες εις την Φθία,αν ξετελέψεις άτεκνη; Ημπας και μ' αγαπούνε,αιτία να 'ν' ο Εχτορας, ποθές εις την Ελλάδα,και πως αφέντεψα κι εγώ έναν καιρό στσι Φρύγες;Αν δεν σε θέλει ο άντρας σου τα μάγια δεν σου φταίνε! Μα κάτεχε πως φταις εσύ, που δεν είναι τσ' εξάς σουνα του 'μορφήσεις την ζωή! Βοτάνι 'ν' κι η αγάπη!Δεν ειναι  μόνο το κορμί, γή του κορμιού τα κάλη,μονο 'ν' οι φρονιμάδες μας απου γλυκαίνουν τσ' άντρες!Νεθίβαλε πόσες φορές, σαν είσαι κεντησμένη,παινάς την Σπάρτη μοναχά και την παντέρμη Σκύροδεν την μπαταίρνεις για δροσά! Καυχάσαι για τα πλούθια,μ' αναμεσώς εις τσι φτωχούς! Ως και τον Αχιλλέα,δεν λογαριάζεις για δροσά, κι απανωθιώς του βάνειςτον κύρη σου! Ο άντρας σου σ' οργίζεται για τούτα!Πρέπει η γυναίκα -ναι, κερά!- κι αν έχει κακον άντρα,να μην του συνορίζεται, μα να του παραστέκει!Αν είχες λώμπης, παντρευτεί στην χιονισμένη Θράκηκιανένα ρήγα βάρβαρο, απου 'χουν το συνήθειοπλια παρά δέκα θηλυκές να 'χει ο κάθανείς τωςείντα θελ' 'α ξετελευτείς;  Θελ' 'α σκοτώσεις τσ' άλλες;Ε, τότεσάς, νάμι κακό θα βγάναμ' οι γυναίκεςπως δεν 'ποσολαγούμαστε στου έρωντα τσι στράτες!Ντροπή μεγάλη! Σάοικα, ετούτην η γι-αρρώσθιαμας-ε κεντά πλια πανωθιώς απ' ούλους τσ' άντρες ζάρε,μα πάντα με το τρόπο μας εκατουμώναμέ την!Αχ Εχτορα! Πόσες φορές, για την καλή σου χάρη,σε 'σύντρεχα κι ετότεσας που σ' είχε πλανεμένοη γι-Αφροδίτη, κι έδεινα στα τέκνα που 'χες σπείρειμ' άλλες γυναίκες, το βυζί, μη σε βαροκαρδίσω!Εγώ, μ' ετσα διασίματα τον άντρα μου εκράθιουνμα 'συ 'χεις φόβο στην καρδιά κι οντίμως δεν αφήνειςμηδε δροσοσταλιά τσ' αυγής απάνω ντου να πέσει.Κερά μου γροίκα: Μη το θες για των αντρώς το πόθοτην μάνα που σ' εγέννησε λω να ξεμπροστερέψεις!Οσα κοπέλια 'χουνε νου, πρέπει το δίχως άλλο,να φεύγουνε απ' των κακώ' μανάδω' τα πιτήτα!ΧΟΡΟΣΚερά μου και βασίλισσα όσο μπορείς το κάμε.Φρουκάσου την και φίλιωσε μετά τζη! Δεν θα χάσεις!ΕΡΜΙΟΝΗΕίντα 'ναι, σκλάβα, τα που λες και περισοκαυχάσαι,πως είσ' εσύ πλια γνωστική κι εγώ δεν είμαι πούρι;ΑΝΔΡΟΜΑΧΗΑπ' όσα σου κουσα κερά, φρόνιμη δεν μου δείχνεις!ΕΡΜΙΟΝΗΑς μην μου τύχ' εμ' εθοιος νους, ωσάν τον εδικό σου!ΑΝΔΡΟΜΑΧΗΚακά μιλείς καλέ κερά και δεν είναι τσ' ηλικιάς σου!ΕΡΜΙΟΝΗΝαί σου! Μα και κακά αν δεν λες, εμέ τα αμπελωνιάζειςΑΝΔΡΟΜΑΧΗΒάστα βουβή τσ' αγάπης σου τον πόνο!ΕΡΜΙΟΝΗ........................................... Γιάειντα πούρι;Δεν είναι πόνος ζάβαλες ποπανωθιώς απ' τσ' άλλους;ΑΝΔΡΟΜΑΧΗΕίναι, μ' αν είναι για καλό! Αν είναι γι' άλλη αιτία,δεν είναι!ΕΡΜΙΟΝΗ.......... Ε, μα έπαέ δεν στέκουν των βαρβάρω'οι νόμοι! Μηδ' εξά 'χουνε!ΑΝΔΡΟΜΑΧΗ........................... Οπου κι αν είναι πούριη γι-αδικιά φέρνει ντροπή!ΕΡΜΙΟΝΗ............................ Φρόνιμη και σοφή 'σαι,μα να ποθάνεις πρέπει σου!ΑΝΔΡΟΜΑΧΗ............................. Ε, 'ν' τ\ άγαλμα τση Θέτης!Θωρεί σε!ΕΡΜΙΟΝΗ........... Αυτή οργίζεται του τόπου του δικού σουαπου τση σκότωσε το γιο!ΑΝΔΡΟΜΑΧΗ............................ Η μάνα σου, η γι-Ελένη,αυτή τση τον εσκότωσε!ΕΡΜΙΟΝΗ..........................Μα γιάειντα αντιμηλείς μου;Πλια μέσα λω στον πόνο μου αγγίζεις και πονείς με!ΑΝΔΡΟΜΑΧΗΣφάλιξε στόμα. Μην μιλείς! Σωπαίνω σκιας κερά μου!ΕΡΜΙΟΝΗΠε μ' ένα μόνο! Ηρθα 'πα, ένα για να σου κούσω!ΑΝΔΡΟΜΑΧΗΕίπα σου, πως δεν έχεις νου, κατά που σου ταιριάζει!ΕΡΜΙΟΝΗΑπο τση θεάς την έκκλησσά να φύγεις θες;ΑΝΔΡΟΜΑΧΗ............................................... Θα φύγω,αν δεν μου τύχει θάνατος! Αλλιώς, ποθές δεν πάω!ΕΡΜΙΟΝΗΕβγαλα σκιας το ιλάμι σου, του Χάρο να σε δώσωκι άλλο δεν ανημένω, 'γω, τον άντρα να γιαγύρει!ΑΝΔΡΟΜΑΧΗΕ, δεν σου δίδω το κορμί, πρίχου γιαγύρει κείνος!ΕΡΜΙΟΝΗΜα θα σε κάψω! Δεν βαστώ! Κι έγνοια κιαμιά δεν έχω!ΑΝΔΡΟΜΑΧΗΚάψε με! Στέκουν οι Θεοί και τα ξανοίγουν ούλα!ΕΡΜΙΟΝΗΠόνους θα σύρεις στο κορμί, απου σε κουζουλαίνουν!ΑΝΔΡΟΜΑΧΗΘες σφάξε με, θες κάψε με! Την εκκλησά τση Θέτης,και το βωμό στα αίματα θα βάλεις, θα βουρώσεις!Κι αυτή θα βρει την άκρα σου!ΕΡΜΙΟΝΗ................................ Τρισβάρβαρη γυναίκα!Μ' αποθρασά το θάνατο κάθεσαι κι ανημένεις;Μα θα σε κάμω να γλακάς κι απόξω να πορίσεις!Εχω 'γω, λω, το κατιτίς, νάτος να σου το κάμω!Μα δεν μιλώ! Γιοργά μαθώς, τα έργα θα το δείξουν!Δεν π' 'α κρατείς το κόνισμα! Δεν π' 'α ζωστείς μολύβιαναλυτό και να δεθείς στο κόνισμα απάνω,εγώ μαθές, από τουδά θα σε γοργοπορίσω,πρίν έρθει ο μπιστεμένος σου, το τέκνο τ' Αχιλλέα!ΑΝΔΡΟΜΑΧΗΠρίν έρθ' ο μπιστεμένος μου! Ε, θάμασμα μεγάλο!Εχει ο θεός για τσ' όφιδες βοτάνια φυτεμένα,κι εχάρισέν τα στσι θνητούς, να τα 'χουνε ρεμέδια.Μα μέχρι δα, κιανείς θεός δεν εύρηκε βοτάνιγια την γυναίκα την κακή, απου ξεμπροστερεύγειτην λιόχεντρα και την φωθιά στον καϊναντισμό τζη!Για τσ' άντρες εγενήκαμε κακό ξετελεμένο!ΠΡΩΤΟ ΣΤΑΣΙΜΟΧΟΡΟΣΤση Μαίας και του Ζα ο γιός την δυστυχιά 'χ' ορτάκηκαι το κακό, σαν έφερε στο φάραγγα στση Νίδαςστ' αμάξι απου το σέρνανε τα τρίδυμα πουλάριατσι τρεις θεές, απου 'χανε αμάχη και τραβάγια για την καλύτερή ντωνε, έναν καιρόν αλλότες!Ιδια κεια που βουκόλευγεν ο νιός ο διωματάρηςκι εκάθουντον αμοναχός στην βουκολιά ν-του μέσα!Σαν ήρθαν πούρι στα λαγγά τα δασοκουκλωμένα,ευρήκαν βρύσες κι ήμπανε κι ελούσαν τα κορμιά ντωςκι αστράψανε κι επήγανε κι ευρήκανε τον Πάρη!Η μια τσ' αλλής ελέγανε κουβέντες μανισμένεςκι αιτία 'τον τα κάλη ντως. Στην κρίση κερδεμένηη γι-Αφροδίτη ν-ηύγενε, απού 'πε πλάνα λόγια.Ομορφα 'τον να τα γροικάς μ' ατσιποδιά εφέρανστην πολιτεία των Φρυγώ, στση Τροίας το καστέλι!Καλιά τον να 'χα ν-έβγανε η μάνα ντου τον Πάρηστην κεφαλή  τζ' απανωθιώς και να τον είχε ρίξειχάμε στην γής να σκοτωθεί πρίχου να κατοικήσειστση Νίδας τα λιβαδερά! Κι ας έλεγ' η Κασσάνδραη μάντησσα κι ας ήσενε την δάφνη τση μαντείαςνα τονε πνίξουν μη γενεί ν-αφανισμός τση χώραςτου Πρίαμου! Κι ας έπιανε συβούρβουλους τσ' αρχόντουςκι εθερμοπαρακάλιενε το κούδευλο να σφάξουν!Αν είχε τούτονά γενεί εις τση σκλαβιάς την ζέυλαδεν θελ' 'α μπει ο τόπος σας! Κι εσύ κερά θα-ν ήσουναρχόντισσα στο σπίτι σου στου βασιλιά τον πύργο!Κι από τα μέγα βάσανα θα-ν είχανε γλιτώσεικι οι γι-Ελληνες που ραίνανε στ' άρματα κουκλωμένοιετόσα χρόνια αναγυρού τση Τροίας στην αμάχη!Τα σπίθια ντως κι οι πάστοι ντως ορφανεμό δεν θα 'χαν,μουδ' οι γονέοι το χαημό τω' γιω' δεν θα γνωρίζαν!ΔΕΥΤΕΡΟ ΕΠΕΙΣΟΔΙΟΜΕΝΕΛΑΟΣΕγιάγυρα, ως εύρηκα το γιο σ', απου 'χες πέψεισε ξένο σπίτι στα χωστά απ' το θυγατερό μου!Ελόγιαζες πως τση θεάς τ' άγαλμα θα σε σώσει,ως θελ' 'α τον εγλίτωναν όσοι χωστό τον είχαν.Μα 'σαι γυναίκα, κι έχεις λω πλια λίγο νου και γνώσηαπο τον άντρα! Ηκουσες; Πλια λίγο νου και γνώση!Κι εγώ 'μαι ο Μενέλαος! Κι αν δεν γοργοπορίσειςαπο τουδά, που κάθεσαι, ετούτονέ θα σφάξω,αντίπητού σου! Βγάλε 'δα αμοναχή σου κρίση!Θές να ποθάνεις λόγου σου, γή θες να κακοπάειετούτονέ, για τα κακά απου ΄χεις καωμένατση θυγατέρας μου μαθές κι απανωθιώς εμένα;ΑΝΔΡΟΜΑΧΗΕ, Δόξα, και πόσοι θνητοί δεν έχουνε βγαρμένο,αδικα και παράδικα, νάμι, για να 'σ' αιτία,κι ας ήτον κι αμπατάριστοι! Οσους μαθώς γροικούνταικαι βγαίνει τως, καλόσειρους κι εγώ τσι λογαριάζω.Μα όσους με τα ψόμματα γροικούνται κι από τύχη,δεν τσι μπαταίρνω για δροσά κι ας έχουν ζηλεμένονάμι κι ας δείχνουνε σοφοί! Μενέλαε, λογάσαιρήγας και μέγας στρατηγός στον τόπο των Ελλήνωκαι πως εκούρσεψες εσύ, την Τροία του Πριάμου!Ε, πως σκιας δείχνεις έπαδά ως τόσονά ανούσης,που σ' έφταξαν μιας κοπελιάς τα λόγια να μανίσειςκαι να 'ρθεις μέγας και τρανός μετά μου να τα βάλεις;Μ' εμέ, μια σκλάβαν άτυχη! Δεν σε θωρώ να δείχνειςαξιος τση Τροίας, κι ανε πεις για την κατάλυσή τζημούδε κι ετούτη σου 'βγαινε! Οσοι σοφοί λογιούνται,λάμπουν, -κατέχω το κι εγώ-, μ' απόξω, απο μέσαείναι σαν τσ' άλλους -ούλους μας- σαν τσι θνητούς αθρώπους!-Οξω κι αν ξεχωρίζουνε κι ο πλούτος είν' αιτία.Μεγάλη δύναμη μαθές έχουν τα έρμα πλούτη!-Ας είν' εδά! Μενέλαε κακά 'ν' τα πολλά λόγια!Αιτία να 'ν' η κόρη σου, λογούμ' αποθαμένη!Αυτή σαν να με σκότωσε! Πε μου πως θα γλιτώσειαπο την αμαρτία μπλιο; Μα πε μου κι ένα-ν άλλο:Ημπας θαρείς, πως στο λαό δεν θα σταθείς να δώσειςαπόκριση για τούτονά το φόνο; Μετα κείνητον έκαμες! Και θα σταθείς αν είν' και με το ζόρε!Είπες, πως, αν γλιτώσω 'γω, θα σφάξεις τον υγιό μου.Κοντό θαρείς κι ο κύρης του θα νταγιαντίσει πούρι,το σκοτωμό τ' ακριβογιού; Ολόκληρη-ν η Τροίαδεν τον εθάριε γι' άναντρο! Για κείο-νά θα διάξειότι είν' πρεπό! Τού κύρη ντου και του Πηλέα ζάρετ' άρχο κυρού ντου, τσι ζαλιές κι εκείνος θ' ακλουθήξει!Απ' το παλάτι το ζημιό την κόρη θα ζυγώξει.Κι αν έρθει ώρα και καιρός μ' άλλον να την παντρέψειςείντα θα πιάσεις να του πεις; Πως ο κουνουστευτός τσηο πρώτος, ήτονε κακός κι εκείνη τάξε ντρέτη,γιαυτό τηνε ποζύγωξε; Κι αν μαθευτεί το πράμα,ποιος άντρας θα καταδεχτεί γυναίκα να την πάρει;Στο σπίτι σ' αδιαφέντευτη, ίδια ως νά ταν χήρα,θα την κρατήξεις ίσαμε τα γεραθεία τζη! Ναίσκες!Ε, κακομοίρη! Δεν θωρείς πως από γύρου γύρουπλακώνουνε σε οι καημοί; Πόσες φορές θα τύχεινα πεις, πως θα 'ταν πλια καλό, η κόρη σου στο γάμονα 'χ' ασκημοξετελευτεί,  παρά να πάθει όσά 'πα!Για πράματα που 'ναι μικιά, δεν κάνει να γυρεύγειςμεγάλους γδικιωμούς! Γροικάς; Κι αν είμαστε ως είπεςτρανό κακό τα θηλυκά δεν πρέπει να ξανοίγειςπως θα γενεί τ' αρσενικά να μας-ε μπροστερέψουν!Αν είν' τση θυγατέρας σου εγώ να κάνω μάγιακι απ' την κοιλιά τζη τα μωρά πρίν τσ' ώρας τως να βγάνω,εκόντας μου, κι όχι άκοντας, και δίχως να προσπέσωσ' όπου βωμό, θα πα σταθώ ομπρός εις τον γαμπρό σουνα δικαστώ, μα, σάοικα, κι εκείνον σαν αφήνωδίχως παιδιά, τον αδικώ και το κακό ντου θέλω!Εγώ 'μαι, ως σου μίλησα! Μα 'σένα σε φοβούμαι!Κακό 'χεις νου! Κι αλλοτινά, για μιας γυναίκας χάρητην Τροίαν εξεπάτωσες, την τρισκακογραμμένη!ΧΟΡΟΣΠολλά πες, και σου ξέφυγε η φρονιμάδα κόρη!Γυναίκα 'σαι, σ' άντρα μιλείς! Εχασες την πρεπιά σου!ΜΕΝΕΛΑΟΣΓυναίκα, τα δηγήθηκες, είν' άπλανα και λίγα,κι ανάξια στο ρηγάτο μου, κι άπρεπα στην Ελλάδα!Κάτεχε σκιας, πως εκειονά, π' ο κάθανείς μας θέλει,είναι που στέκει απανωθιώς κι απ' τον παρμό τση Τροίας!Για κειονά κι εγώ 'ρθα 'πα, την κόρη να συντρέξω.Απανωθιώς σ' ούλα κακό θα το 'χω, ανε χάσειτον άντρα τζη. Οτι γενεί στην ζήση μιας γυναίκαςαλλο δεν είν' ετσά κακό, μα ανε τση φύγει ο άντρας,εχάθηκε κι η ζήση τζη. Κι απόκειας, φαίνεταί μουπως είναι δίκιο, να σταθώ στσι δούλους του γαμπρού μουαφέντης, μα κι αυτός μπορεί αφέντης στσι δικούς μου,αν θέλει, να κατασταθεί. Ανάμεσώς τως πούρι,δεν έχουν οι δικοί δικό, αν είναι μπιστεμένοι.Ούλα ν-ομάδι τα 'χουνε. Αν κάτσω ν' ανημένω,εκειόν που λείπει, για να 'ρθει και δεν γοργοξετρέξωόσες δουλειές έχω ν-επά, ετότεσάς θα ν-ήμουνανούσης σκιας κι ανέμυαλος! Για κειονά σου λέω:Παραίτησε την εκκλησσά γιαμιάς και πόρισ' όξω!Ανε χαθείς γλιτώνει ο γιος! Μα αν δεν ερθείς εκόνταςγια την θανή, σκοτώνω τον! Ο γεις από τσι δυο σας,ανάγκη 'ναι να σκοτωθεί!ΑΝΔΡΟΜΑΧΗ............................ Εγιούγια κι άνομή μου!Ε, το παντέρμο μπολετί, π' ορίζεις μου να σύρω,να ιδούμε ποιος θα σκοτωθεί! Ανε μου πέσει εμένα,εχάθηκα! Μα εχάθηκα κι αν δεν μου πέσει ζάρε!Φρουκού μου!  Μην ανεζητάς, μέγα κακό να κάμειςγια πράμα τόσονά μικιό! Γιάειντα θα με σκοτώσεις;Ειντά 'φταξα; Κοντό 'δωκα του Χάρο το παιδί σου;Κοντό 'καψα το σπίτι σου; Είπα σ', αθέλητά μουεβγήκα εις τ' αφέντη μου την κλίνη! Ακοντάς μου!Γιάειντ' 'α μου δώσεις θάνατο, κι εκείνον θα-ν αφήσεις;Αυτός είν' αίτιος μαθές! Αφήνεις την αιτία,κι έγνοια 'χεις για τα ξέτελα; Αχι την αμοιριά μου!Αχι πατρίδα μ' άτυχη, είντα κακά μ' ευρήκαν!Γιάειντα εξετελεύτηκα μάνα και στσι καημούς μουκι άλλους καημούς εσώριασα, κι εγίνηκαν κουμούλα;Μα γιάειντα, πούρι, κάθομαι για τούτανά και κλαίω;Δεν είδα 'γω τον Εχτορα να σέρνεται σφαμένος;Δεν είδα 'γω την Τροία μας να λαβροκαταλυέται;Δεν είδα 'γω απ' τα μαλιά δεμένο το κορμί μου,σκλάβα να με γλακούσινε, να πάω στα καράβιαοι γι-Αχαιοί; Κι οντεν επά με φέρανε, στην Φθία,γυναίκα δεν με δώκανε στ' Εχτορα τσι φονιάδες;Είντα γλυκάδα σκιας να βρω στην ζήση απου 'χω πώδε;Πού να ξανοίξω; Είντα να ιδώ; Την προτινή μου τύχη,γή την υστερινή κοντό; Ενα κοπέλι μόνομου 'πόμεινε και το 'χω 'δα φως στην ζωή που κάνω,κι ιλάμι, λέει, εβγάλαν του, του Χάρο να το δώσουν!Οϊ μαθώς! Δεν είν' ντροπή να σώσω το κορμί μουκαι το κοπέλι π' αγαπώ να κατεβεί στον Αδη;Ντροπή για 'με! Ντροπή μαθώς γιαυτό να μην ποθάνω!Ε, 'μαι σκιας πώδε! Εφηκα την εκκλησσά και βγαίνω!Την απατή μου δίδω σου! Πάρε με σκότωσέ με!Σφάξε με! Πισταγκώνισε! Κρέμασε το κορμί μου!Μόνο για σε κοπέλι μου στον Αδη κατεβαίνω!Κι ανε γλιτώσεις λόγου σου, θυμού τσι γι-έρμους πόνουςαπου 'συρα για χάρη σου, πρίχου να βρω το Χάρο.Κι όντεν, υγιέ, θα βρίχνεσαι στσ' αγκάλες του κυρού σουκαι του φιλείς τ' αμάθια ντου, να του δηγάσαι, γιέ μου,τα βάλη μου! Για τση θνητούς ζωή 'ναι τα κοπέλια!Μα το καλό ντως τυχερό, είναι για τσι γονέους,πολλά μεγάλο φόρτωμα! Κι όσοι δεν το κατέχουνμπορ' 'α με κατακρίνουνε, να μην με λυπηθούνε!ΧΟΡΟΣΕκουσα κι ελυπήθηκα! Θλίψη πολλά μεγάλη,μου δείνουνε τα πάθη τζη, κι στέκομαι μακρυά ντως!Μενέλαε, φρουκάσου μου: Σασμό, σαν ήρθες, κάμετση κόρης σου κι ετούτησές, μόνο 'τσα θα γλιτώσουναπό τα βάσανά ντωνε!ΜΕΝΕΛΑΟΣ......................... Δούλοι ζωγρίσετέ την!Πισταγκωνίσετε τηνε! Λόγο καλ' απο μέναδεν θα-ν ακούσει! Είπα σου το γιό σου θα σκοτώσω,για να πορίσεις και να βγείς απ' τση θεάς το σπίτι,που δεν είν' τόπος για μαλιές και να 'ρθεις να σε πάρωσφαγάρι! Εγράφτ' η μοίρα σου! Καλά να το καντίσεις!Για τον υγιό σου, η κόρη μου απόφαση θα βγάλειΚι αν θέλει αυτή σκοτώνει τον, κι αν θέλει τον αφήνει!Σάλευγε σκλάβα! Σάλευγε! Εμπα μπλιο στο παλάτι!Απού 'μαθες να βλαστημάς, τσι λεύτερους αθρώπους!ΑΝΔΡΟΜΑΧΗΑχι! Μα σύ μ' εγέλασες! Με δόλο επλάνεψές με!ΜΕΝΕΛΑΟΣΠέ το όπου θες κι ότινος θες! Δεν το 'χω για ντροπή μου!ΑΝΔΡΟΜΑΧΗΓια φρονιμάδα τα 'χετε τούτανα στον Ευρώτα;ΜΕΝΕΛΑΟΣΝαί σου! Μα και στην Τροία σας, όποιος κι αν είχε πάθει,γδικιώνουντον!ΑΝΔΡΟΜΑΧΗ.................. Ντα δεν ειν' πα θεοί να γδικιωθούνε;ΜΕΝΕΛΑΟΣΣαν έρθει η ώρα θα σου πώ, εδά θα σε σκοτώσω!ΑΝΔΡΟΜΑΧΗΚαι το κοπέλι τούτονέ, π' από την αγκαλιά μουεπήρες, θα σφαγεί κι αυτό;ΜΕΝΕΛΑΟΣ............................... Είπα σου, δεν το σφάζω!Τση θυγατέρας μου θα πα' να τον-ε παραδώσω κι αν θέλει εκείνη σφάζει τον!ΑΝΔΡΟΜΑΧΗ................................ Εγιούγια κι άνομή μου!Υγιέ μου, γιάειντα να μην μπω από ν-τα 'δα στο θρήνο;ΜΕΝΕΛΑΟΣΚι ως το θωρώ, δεν έχει αυτό ελπίδα να πομείνει!ΑΝΔΡΟΜΑΧΗΕ, Σπαρτιάτες, ανομοι, κακούργοι, μπάσηψευτες!Που ποιος μετά σας είχενε βουλή και συναλλήκικαι δεν σας εσιχάθηκε, ειντά 'ν' τα κλώθ' ο νους σας;Είντα τυλιγαδιάζετε, τάξε για την Ελλάδα,κι ας έχετε το διάφορο μόνο στον λογισμό σας;Αρχόντοι πρώτοι του κακού κι ορτάκιδες τση πλάνης!Είντα κοντό σας έλειψε; Οι φόνοι; Επερισέψαν! Τ' άνομα κέρδη; Ως γροικώ, τ' αμπάρια σας γεμάτα!Οντεν μιλείτ',  αλλά 'χετε στο νου σας, κι άλλα λέτε!Ανάθεμά σας! Τον καημό και το χαημό να βρείτε!Είντα θαρείς; Πως έχω 'γω το θάνατο για βάρος;Δεν είν' και τόσονά βαρύς! Μα 'μένα η ζωή μουεχάθηκ', απο τότεσάς απου 'πεσεν η Τροία,η πολιτεία των Φρυγώ, κι ο άντρας μου τση κλούθιε!Ο Εχτορας, που σ' έκαμε με το βαρύ κοντάριαπό στεριάς πολεμιστής, ναύτης να ξετελέψειςκαι να ριγάς πολλώ' λογιών απ' τον περίσσο φόβο!Εδά 'ρθες μέγας και τρανός πολεμιστής, να μ' εύρειςνα με σκοτώσεις! Για-ε 'κειέ παληκαριά την έχεις!Ερχου σα' θές και σφάξε με, μα το θυγατερό σουδεν θα μαβλιδονίσω 'γω! Κι αν είσ', ως λες, στην Σπάρτηάρχοντας μέγας, ήμουνε κι εγώ στην έρμη Τροία!Μην έχεις και για καύχημα το κακοποδωμό μου!Μπορεί κι εσύ να κακοπάς.ΔΕΥΤΕΡΟ ΣΤΑΣΙΜΟΧΟΡΟΣΠοτές μου παίνια δεν θα πω για τσι θνητούς, απου 'χουνδιπλές γυναίκες, κι απο δυο μανάδες τέκνα κάμει!Πολλώ λογιών ατσιποδιές, μαλιές και διγαβρέδεςέχουν, μαθώς, στα σπίθια ντως! Στον εδικό μου γάμο,έναν θελω τον άντρα μου, κι ένας να μπει αφέντηςστον πάστο και στην κλίνη μου!...................................Ετσά 'ν' κι οι πολιτείες!Δεν είν' το πλια καλύτερο να 'χουν δυο βασιλιάδες!Βάρος διπλό λω θα γενούν κι αναμεσώς στσ' αθρώπουςθα πέσ' αμάχη και κακό. Ετσά 'ν' κι οι ριμαδόροι!Αν τύχει να ταιριάξουνε δυο ρίμες, απου μοιάζουνη μια τσ' αλλής, συνήθειο τό 'χουν οι Μούσες τότεςν' ανάφτουν έχτρα και μαλιά!................................. Ετσά 'ν' και με τσι ναύτες!Οντε θα πέσουν σε καιρό και πιάσει τρικυμία,δυο γνώμες τα τιμόνια ντως δεν καλοκυβερνούνε!Κι όπου θα τύχει και πολλοί σοφοί μονοπαντίσουν,πλια λίγο κάνει η γνώμη ντως, παρά του 'νους, κι ας έχει πλια λίγο νου. Οσες μαθώς από τσι πολιτείες,γή απ' τα σπίθια, θέλουνε στην ζήση να προκόψουνένα θα ν-έχουν για βουλή!............................. Ετούτονά το δείχνεικι η Σπαρτιάτισσα 'πα-ε, του Μενελή η κόρη!Σαν την φωθιά εμόνταρε, κι ηύγε στην κλίνη τσ' άλληςκαι θέλει 'δα, την Φρύγισσα ομάδι με τον γιό τζηνα σφάξει, κι ήτον αφορμή η γι-έχθρα απου τση 'χε!Εδέ κακό κι αντίκακο κι άνομο έργο το 'χειστο νου τζη! Μόνο να το πεις τρομάσεις! Ε, κερά μου,κακή θα λάβεις πλερωμή!........................... Μα γιά-ε ομπρός στον Πύργοθωρώ ζευγάρι τον καημό! Εδέ κειδέ ενα πόνο!Εδέ κειδέ μια λύπηση. Εβγάλαν τως την κρίση,κι εδά τσι παν στο θάνατο! Ε, τρισκακογραμμένηγυναίκα! Ε, κι εσύ παιδί στη δυστυχιά πλεμένο,που θα χαθείς αναίτια, να 'ν' αφορμή η κλίνητση μάνας σου! Μα 'συ κακό κιανούς δεν έχεις κάμει!ΤΡΙΤΟ ΕΠΕΙΣΟΔΙΟΚΟΜΟΣΑΝΔΡΟΜΑΧΗΕ, 'μ' έπαέ! Με τα σκοινιά τα ματοβουρωμέναμου δέσανε τα χέρια μου, να κατεβώ στον ΑδήΓΙΟΣ ΑΝΔΡΟΜΑΧΗΣΜανά μετά σου θα διαβώ! Στην αγκαλιά σου μέσα!ΑΔΡΟΜΑΧΗΑρχοι τση Φθιάς πού 'σαστε; Ε, δέ καλά σφαχτάρια!ΓΙΟΣ ΑΝΔΡΟΜΑΧΗΣΚύρη μου πού 'σαι; Γιάρυρε κι άειδαρε τσι δικούς σου!ΑΝΔΡΟΜΑΧΗΓιε μ' ακριβέ! Στην αγκαλιά τση μάνας σου στο χώμαθα κείτεσαι από 'δα κι ομπρός, νεκρός νεκρής ομάδι!ΓΙΟΣΕ, μά' κι είντα θα μου γενεί; Μάνα την δυστυχιά μας!ΜΕΝΕΛΑΟΣΣαλεύγετε! Να μπείτε μπλιο μέσα στση γής το σκότος!Απ' των οχτρώ' σαστε μαθές, τσι πύργους ερχομένοι!Ανάγκη 'ναι κι δυο σας λω, το θάνατο να βρείτε.Με την δική μου την βουλή θα μπεις εσύ στον Αδη,κι ο γιος σου με τση κόρης μου! Μεγάλη κουζουλάδαείναι μαθές, αζωντανά να φήνεις των οχτρώ' σουτα κοπελάκια, ανε μπορείς μετά ντως να τα σφάξεις.Από το σπίτι σου 'τσιδα, το φόβο ποζυγώνεις!ΑΝΔΡΟΜΑΧΗΑντρα μου λέω! Αντρα μου και του Πριάμου τέκνο!Ε, και να χα την χέρα σου με το βαρύ κοντάριβοηθό και παραστάτη μου!ΓΙΟΣ ΑΝΔΡΟΜΑΧΗΣ........................... Ποιο θρήνο 'δα να πιάσων' αλλάξει στράτα ο χαροντας;ΑΝΔΡΟΜΑΧΗ.............................. Υγιέ μου πέσ' ομπρός του!Τα γόνατά τ' αγκάλιασε και παρακάλεσέ τον!ΓΙΟΣ ΑΝΔΡΟΜΑΧΗΣΑγαπημένε μ' άρχοντα, στέσε το θάνατό μου!ΑΝΔΡΟΜΑΧΗΤα δάκρυα μου τρέχουνε στα μάθια, σαν τσι στάλεςπου πέφτουνε σ' ανήλιαγο νταύκο απ' το χαράκι!ΓΙΟΣ ΑΝΔΡΟΜΑΧΗΣΑλλοίμονός μου! Ποιο θα βρω ρεμέδιο στα δεινά μου!ΜΕΝΕΛΑΟΣΓιάειντα στα πόδια μου 'πεσες; Γιαλιθιανό χαράκιγή κύμμα λω παρακαλείς! Τσι γι-εδικούς μ' αειδάρω!Δεν σε λυπούμε κιαολιάς. Πολλά χρονιά 'χω χάσειαπ' την ζωή μου, των Φρυγώ' την πόλη να πατήσωκαι να 'χω 'πα την μάνα σου! Ξάνοι το διάφορό σουαπ' ονομής τση! Ζωντανός θα κατεβείς στον Αδη!ΧΟΡΟΣΕ, 'ν' τον Πηλέα! Ερχεται! Γιοργά πατεί τα ζάλαΚι ας είναι και γεροντικά!ΠΗΛΕΑΣ............................ Ειντα 'παέ; Ρωτώ σας!Κι εσάς, κι εσένα, που θωρώ δραγάτη στην θανή ντως!Ειντά 'ναι πούρι τούτανά; Γιάειντα ξετρέχετέ τα;Είντα μωρέ, γλωσσοφαγιά, έπεσε επά στον πύργο;Είντα ν' τα κατεργάζεστε, πρίχου να βγει σκιας κρίση;Στένου Μενέλαε! Γροικάς; Μην βιάζεσαι περίσσα!Είπα σου πλια μπρος τση θανής πρέπει να βγάλω κρίση!...........................(λείπει κείμενο)................Σάλευγ' ομπρός! Βιάζει μαθές! Δεν πρέπει να ξαργούμε!Παντέρμη νιότη! Που σαι εδά; Εδά που σ' έχω χρείαΝα ξαναβρώ το ρόρε μου! ...(λείπει κείμενο).................................... Εδά πρέπει να δώσωκαιρό, κι ετούτησές μαθώς σαν τον καλόν αέρα,απου φουσκώνει τα πανιά. Για σίμωσε και πε μου:Σαν είντα δίκιο βρίχνουνε και σέρνουνε σ', ομάδιμε το κοπέλι σ', έτσιδά, με τα σκοινιά δεμένη;Γιαειντα σε σέρνουν, ίδια πως σέρνουνε μια προβάταμε το φλουμάρνι; Γιάειντα λω; Κι ας λείπομ' από πώδε,κι εγώ, κι ο που σ' ορίζει; Ε;ΑΝΔΡΟΜΑΧΗ.......................... Γέροντ' αφέντη γροίκα:Σαν είντα να σου πρωτοπώ; Ετούτοι με λαλιούνε,κι εμέ και το κοπέλι μου, του Χάρο να με δώσουν!Πολλούς σαήδες μέχρι 'δα, σου 'χα πεμπάτους, κύρη,κι όϊ έναν πούρι μοναχό! Ετούτου η θυγατέρα,έστεσε μέγα διγαβρέ στο σπίτ', ως θα 'χεις 'κούσει,κι ως θα κατέχεις και γιαυτό θέλουν να με σκοτώσουν!Απο την εκκλησσά 'παέ, με βγάλανε, τση Θέτης,απου σου γέννησ' άλλοτες τον παινεμένο γιο σου,και τση 'χεις τόσηνά τιμή και σέβας και μ' επήρανκαι, δίχως δίκη, θένε 'δα, θάνατο να μου δώσουνΔεν ανημένουν γέροντα, μούδε κειονά που λείπει,τον κύρη μου. Αδιαφέντευτη σαν είδανε πως ήμουν,επιάσανε μας και τσι δυο, κι εμέ και το κοπέλι,απου δεν φταίει για δροσά και παν' να μας-ε σφάξουν!Γέροντ' αφέντη! Για το θιό, πέφτω παρακαλώ σε!Τα γόνατ' αγκαλιάζω σου, -τ' αγαπημένα γένιαδεν φτάνω, μουδε πρέπει μου μαθές ν' αγγίξω- κάμεέλεος και για λόγου μου! Αλλιώς θα με σκοτώσουν!Κι είναι μεγάλη ατίμαση, για 'σε και τη γεννιά σουκαι μέγα κι αμπατάριστο κακό για όνομής μου!ΠΗΛΕΑΣΤα χέρια τζη να λύσετε! Λύσετε τση τα χέρια!Γιαμιάς! Πρίχου να κλάψουνε πολλοί 'παέ! Προστάζω!ΜΕΝΕΛΑΟΣΚι εγώ προστάζω μη λυθεί! Δεν είμαι λω πλια κάτωστην αφεδιά από λόγου σου! Κι η εξά μ' απ' την εξά σουαπάνω τζη, 'ναι πλια πολλή!ΠΗΛΕΑΣ............................... Ειντά 'ναι τα δηγάσαι;Στον τόπο μου 'ρθες να σταθείς αφέντης; Πανωθιώς μου;Δεν σε δοικά πως κυβερνάς την παινεμένη Σπάρτη;ΜΕΝΕΛΑΟΣΕγώ μαθώς, την σκλάβωσα, σαν έπεσεν η Τροία!ΠΗΛΕΑΣΝαι, μα την πήρε τζόγια ντου ο γι-έγγονάς μου πούρι!ΜΕΝΕΛΑΟΣΚι είντα; Δεν είν' τα έχη μας συμισακά μ' εκείνον;ΠΗΛΕΑΣΣυμισακά 'ναι στο καλό! Μα για κακό δεν είναι!ΜΕΝΕΛΑΟΣΑζωντανή απ' τα χέρια μου δεν θα την πάρεις γέρο!ΠΗΛΕΑΣΘωρείς την βέργα; Αίματα θα τρέξει η κεφαλή σου!ΜΕΝΕΛΑΟΣΣίμωσε κι αγγιξέ με εσύ, κι ετότεσάς θα ιδούμε!ΠΗΛΕΑΣΚακούργε, απου βρέθηκες έναν καιρό με τσ' άντρεςκι ας ήσουνε κακόσειρος. Ποιος μωρε, σε λογιάζεικι εσένα και τσ' ορτάκιδες, που 'χεις και σου κλουθούνε;Απου 'ρθενε στον τόπο σου, αλλότες, ένας Φρύγαςκαι την γυναίκα σου 'κλεψε, απού 'χες παραιτήσειάφραγη κι ανδιαφέντευτη, δίχως δραγάτες δούλους.Τάξε πως επαραίτησες φρόνιμ' αμοναχή τζη,κι ας ήτον η χειρότερη απ' ούλες τσι γυναίκες!Είντα; Ντα ποια Σπαρθιάτισσα, όσο κι αν είχα θέλει,μπορ' 'α γενεί σκιας φρόνιμη; Οποια των και να πιάσεις,κι εδά κι αλλότες, ούλες τως, τα σπίθια παραιτούνεκι όλο στ' αλώνια βρίχνουνται, με τσ' άντρες που παλαίγουν.Κι έχουν τα ρούχα ντως ψηλά και φαίνουντ' οι μεροί ντωςκαι δεν αφήνουν άγουρο, να μην τον έχουν φίλο!Ε, δε συνήθειο τση τιμής! Μα 'μένα δεν μ' αρέσει.Γιαειντα κοντό, για θάμασμα να το 'χ' ο πάσα ένας,πως βγαίνουν οι γυναίκες σας πρόστυχες; Κι ας ρωτήξειςσκιας την Ελένη για το'να, που τση φιλιάς το Δίαμια φορ' εκαταφρόνεψε, κι εύρηκ' ένα κοπέλι,κι επόρισε, κι εκλούθα ντου, στην ξενική να πάει!Κι εσύ 'πιασες κι εμάζωξες τσ' Ελληνες στρατιώτες,συβούρβουλους, κι εγλάκας τσι για πόλεμο στην Τροία!Αντίς να την-ε σιχαθείς, άτιμη σαν την ηύρες,κι όϊ μ' άρματα να την γυρέ'ς, μα να πλερώσεις κιόλαςνα την κρατήξουν εκειδά, να μην ξαναγιαγύρει.Μα τούτονα, δεν τό 'φταξε ο νου σου να το κάμεις,μόνο εχάλασες πολλούς από τσ' αντρειωμένους,κι επόμειναν στα σπίθια ντως, γριές χωρίς κοπέλιακαι γεροντίδες άκλεροι, δίχως τα παληκάρια!Κι αναμεσώς τως λω κι εγώ! Ο τρίσδυστυχισμένος!Στα μαθια μου Μενέλαε, φαίνεσαι κι ας μην είσαιφονιάς! Στου γιού μου τ' Αχιλλέ' το γι-αίμα βουτημένος!Δίχως λαβωμαθιές εσύ, αμοναχά απ' ούλους, από την Τροία 'γιάγυρες. Και τα μαλαματένιατ' άρματα στα φουκάρια ντως, ως ήτον σαν επήγες,τα γιάγυρες κι αυτά μωρέ! Γιά-ε 'να στρατηλάτη!Εγώ, τ' εγγόνου, τότεσάς, τό 'πα, να μην το κάμει.Μην κάμει ετσά συμπεθεριό. Μη μπει σε τέθοιο σπίτι!Την θυγατέρα, ετσα γυνής κακούργας, να μην πάρει!Ετσα γυναίκες, για προυκιά έχουν και κουβαλούνετα γίβεντα τση μάνας τως! -Κι όσοι γαμπροί 'στε πώδε,αφρουκαστείτε σ' ότι πω: Καλής γυναίκας κόρηνα θέτε για γυναίκα σας!- Κι απανωθιώς σ' ότι 'πα,τον ίδιο σου τον αδερφό εντρόπιασες, κακούργε,κι επρόσταξες την κόρη ντου να σφάξει. Ο ανούσης!Ε, μα, φόβο τον έκουσες, μην τύχει και πομείνειςδίχως γυναίκα πρόστυχη! Κι ως έριξες την Τροία-κι ίσαμ' εκειά, παληκαρά, θα πω για όνομής σου-Ειντα καμες σαν έπεσε στα χέρια σ' η γι-Ελένη;Ως είδες τ' άσπρο τζη βυζί, απ' την δεξά σου χέραέπεσε χάμε το σπαθί! Κι ως έπιασε κι εκείνηκι εφίλησέ σε, τότεσάς, όϊ να την σκοτώσειςδεν έπιασες, μονό 'κατσες κι εγλυκοσάλιζές τση!Τση σκύλας, που σ' ατίμασε! Ε, δέ, παέ φαμέγιοτση γι-Αφροδίτης! Γιάε-τε! Κι ας είναι δα τα πρώτα!Εδά, ειντα 'ρθες επαέ, στων κοπελιώ το σπίτινα κάμεις; Είντα μωρέ θες και θες να το ρημάξειςκι ας λείπει εκείνος! Τούτηνέ την κακομοιριασμένηγυναίκα θες, χωστά χωστά, να σφάξεις με το γιό τζη,απου θα κάμει λω, κι εσέ και το θυγατερό σου,κι ας είν' τρεις φορές μπάσταρδος, να μοιρολοϊστείτε!Δεν το κατέχεις, ζάβαλες, πως το ξερό χωράφιξεμπροστερεύγει στον καρπό το καλοποτισμένο;Πολλά 'ναι λω τα μπάσταρδα, που 'ναι πλια μπιστεμένααπο τα βέβοια! Τρέχε εδά, να φύγεις απο πώδε!Παρ' και την θυγατέρα σου! Σάλεύγετε! Φευγάτε!Πλια καλά να 'χεις πεθερό φτωχό μα τιμημένο,παρά με πλούθια κι άτιμο! Κι εσύ να το κατέχειςδεν κάνεις μούδε μια δροσά!ΧΟΡΟΣ............................Από μικρήν αιτίαπολλά μεγάλο διγαβρέ φέρνει η γι-έρμη γλώσσαεις τσι θνητούς! Κι όσοι μαθώς έχουνε λίγη γνώση,έχουν το νου ντως, με δικούς ποτές να μην μαλώνουν!ΜΕΝΕΛΑΟΣΕιντα λογιώς, και να το θες, θα πεις για τσι γερόντους,κι όσους για τη βουλή 'χανε πλια πρώτας την Ελλάδα,πως έχουνε σοφία μπλιο και για βουλή καλοί 'ναι;Απού πιασες, ο ξακουστός Πηλέας, που κραθιέσαιαπο πατέρα φρόνιμο, κι είσαι συμπέθερός μουκι είπες κουβέντες τση ντροπής για λόγου σ', απου τσι 'πες,κι ελόγου μου, που τσι 'κουσα! Κι είπες τσι για μιαν ξένη.Για μια γυναίκα βάρβαρη, που πρεπε να ζυγώξειςκι από τον Νείλο ποταμό πλια πέρα γή το Φάση!Ναίσκες! Κι αειδαριστή μαθώς, εμένα να ζητήξεις!Απ' την Ασία λω κρατεί, τον τόπο απου χαθήκαντόσ' Ελληνες, του κονταριού σφαμένοι, που 'ν' αιτίακι γιος σου εχάθ' ομάδι ντως! Ο Πάρης, ο φονιάς του,ήτον του γι-Εχτορ' αδερφός, που 'χε στεφανωμένηετούτηνέ! Φρουκάζου μου! Κι αντίς να την ποβγάλεις,ομάδι τζη λω κατοικείς μέσα στο ίδιο σπίτι,κι έχεις την άξια και καλή στην τάβλα σου να τρώεικαι να γεννά κι αρσενικά στσ' οντάδες τσι δικούς σου,απου θα ξετελέψουνε οι πλια μεγάλ' οχτροί σου!Γέρο, εγώ για το καλό δουλεύγω το δικό σουκαι το δικό μου, για κειονά θέλω να την σκοτώσω,μα 'συ από τα χέρια μου να την-ε πάρεις ήρθες!Πηλέα, ανεμάζωξε το νου στην κεφαλή σου!Δεν είναι και ντροπή 'δα μπλιο να σου το μολοήσω:Αν δεν γεννήσει η κόρη μου, κι ετούτηνέ παιδιώσει,θωρώ να βάλεις στσ' Ελληνες, βάρβαρους να ρηγέψουν!Ως το γροικάς! Ετούτο θες; Κι εμένα λες ανούση;Εμένα, απου στ' άδικο αλικοντίδα στέκω,κι εσύ 'σαι ταξε φρόνιμος! Ντουχιούντισε και τ'άλλο:Αν είχες κόρη, κι είχες την δοσμένη σε κιανένα,κι επέρνα το περνά μαθές, η γι-εδική μου κόρη,δεν θελ' 'α βγάλεις εμιλιά! Δεν το θωρώ Πηλέα!Και για μια ξένη τσι δικούς καταμουράς ετόσο;Οσο βαρεί-ν η πρόστυχη γυναίκα σ' ένα σπίτι,ετσα βαρεί κι γι-αδικιά νους άντρα στην γυναίκα!Κι ό άντρας έχει δύναμη, μα την γυναίκα ζάρεσυντρέχουν μόνο οι συγγενείς και τα γονεϊκά τζη! Α, δη και σαν συντρέχω επά τσι πλια μου συγγενίδες,δεν έχω δίκιο; Οϊ δα! Εγέρασες Πηλέα!Εγέρασες! Κι οντε γελάς πως ήμουν στρατηλάτης,καλό μου κάνεις, πλια καλό παρα να 'χα σωπαίνεις!Αθέλητά τζη στ' αδικο εμπήκεν η γι-Ελένη,με των θεώ' το θέλημα, κι εκείνη ν-ηύρε πάθη,μα τσ' Ελληνες ωφέλησε, και γροίκα μου το γιάειντα:Πλιά πρώτα, ήτονε μαθές άμαθοι του πολέμου,δεν εγατέχαν τ' άρματα να πιάσουν, μα γενήκαν,αιτία να 'ναι λόγου τζη, πρώτοι πολεμιστάδες!-Δάσκαλος η συνήθεια μεγάλος για τσ' αθρώπους!-   Και πως δεν την εσκότωσα, ομπρός μου σαν την είδα,μην περγελάς, αντρίστικο ήτον το φέρεστέ μουΔεν περγελώ μαθές κι εγώ, γέρο, την αφεδιά σου,πως έσφαξες τον Φώκο σας, αλλότες, κάτεχέ το!Κι αν είπα και το κάτιτίς, ινάτι δεν σου πιάνω.Κι εσύ αν-ε μ' οργίζεσαι και πολυκουβεδιάζεις,ωφελος, πλια παρά κακό, μου κάνουν τα δηγάσαι.ΧΟΡΟΣΚαλιά ναι να σωπάσετε κι ανάποδες κουβέντεςΜην λέτε! Βλάφτουνεσι σας! Κι είν' αστοχιά μεγάλη!ΠΗΛΕΑΣΕ, την ερμη συνήθεια που 'χομε στην Ελλάδα,οντεν νικήσ' ενας στρατός στην μάχη τσι γι-οχτρούς του,να μην λογιάζει ένα' μας, πως όσοι πολεμήσανενίκησαν, μα ούλη ντως τη δόξα τηνε παίρνειο στρατηγός, κι ας είχενε κι αυτός ένα κοντάρισε μύριους αντρες. Και δροσά να μην είχενε κάμει,ούλοι τον-ε δοξάζουνε! Κι αν είχε και σεμνότη,οντε θα πάρει την εξά στην πολιτεία μέσα,αέρα παίρνει και χαλά κι ο νους κι ο λογισμός του!Θαρούνε ζάρε οι στρατηγοί, πως πλια ψηλά απ' τσ' αθρώπουςστέκουν, κι ας μην ζυάζουνε δροσά και δεν γατέχουν,πως είναι κι άλλοι, μπόλικοι, που 'ν' πλια καλύτεροί ντωςκι ας μην εδείξανε ποτές ζάρε πιτηδιοσύνη!'Πο τούτουσάς 'σαστε κι εσείς! Κι εσύ κι ο γι-αδερφός σου!Κορδώνεστε, πως στρατηγοί ήσαστονε στην Τροία,κι όλο ποκαμαρώνεστε, κι ας έσυραν οι γι-άλλοι τσι κόπους και τα βάσανα. Μα θα σε κάμω πούρινα μην λογιάζεις δεύτερος πως είναι ο Πηλέαςαπο τον Πάρη, το βοσκό που βόσκευγε στην Ιδη,αν δεν χαθείς γερά γερά απ' τον κουλέν ετούτο,ομάδι με την κόρη σου την στέρφα! Ηκουσές μου!Ναί σου! Μην πιάσει ο έγγονας κι απ' τα μαλιά την σύρει,να την ποβγάλει, ίδια πως ποβγάνει μιαν ματζέταπου δεν γεννά! Κι η γι-ίδια πως θα νταγιαντίσει πούρι,να μην γεννά και να θωρεί τσ' άλλες να του γεννούνε!Κι ύστερ', α' δεν τση τρέχει αυτής να κάμει 'να κοπέλι,εμείς, θα σοπομείνομε με δίχως κλερονόμους;Δούλοι μεταταράξετε! Μακρά μακρά τζ' αμέτε!Να ιδώ, αν βρίχνεται κιανείς τα 'νάκαρά ντου να 'χει,να με μποδίσει, οντε θα λυω ν-ετούτησές τα χέριαΒάστα! Τα χέρια σίμωσε να ιδώ πως θα σ' τα λύσωκι ας τρέμουν τα δαχτύλια μου! Ε, μά! Ε, μά 'να κόμπο!Ξάνοιξε πως τση πλήγιασες, παράνομε, τα χέρια!Είντα μωρέ, εθάρεψες πως έδενες; Λιοντάρι;Γή μπας ντανά; Ειντα 'βαλες στην έρμη κεφαλή σου;Πως θελ' ά σύρει το σπαθί για να σε πολεμήσει;Ελα παιδί μου, σίμωσε επά στην αγκαλιά μου,ομάδ' ημπας και λύσομε στην μάνας σου τα χέρια.Εγώ θα σ' ανεθρέψω, γιε, στην Φθία την παντέρμη και θα σε κάμω μέγ' οχτρό σε τούτουσές. Γροικάς το;Αν δεν ειχετε ζάβαλες στην μάχη οι Σπαρτιάτεςπιτηδιοσύνη κι αντρειά, ψιχάλι απ' ούλους τσ' άλλουςδεν θελ' α 'ποξεσέρνετε!ΧΟΡΟΣ........................... Αν πιάσει τσι γερόντουςθυμός, δεν έχουνε στεμό! Αθρωπος δεν γλιτώνει!ΜΕΝΕΛΑΟΣΩς το θωρώ, αρέσει σου να βλαστημάς περίσσα!Μα γω δεν είχα ν-εχταγή να 'ρθω στην έρμη Φθίακακό να κάμω ζάβαλες, γή να κακοπεράσω.Δεν μου 'περίσευγ' ο καιρός. Στην Σπάρτη θα γιαγύρωπροσώρας, είναι λω, κοντά μιαν άλλη πολιτεία,που μου 'κανε την μπιστική, κι εδά μου πάει ανάντιακαι λέω τσι στραθιώτες μου να πάρω και να πέσωαπάνω τζη, στα χέρια μου να μπεί κι αυτή να μάθει!Οντεν θα στρώσω την δουλειά, ώς θέλω, θα γιαγύρωμε το γαμπρό μου ξάστερα σαν τσ' άντρες να μιλήσωκι ότι μου πει θα φρουκαστώ! Κι αν τούτησές τση σσκλάβαςκακοσυνέψει σκιας αυτός και την καταμουρίσει,κι ως πρέπει για το πεθερό είναι το φέρεστέ ντου,και το δικό μου φέρεστε θα 'ναι για όνομής του.Μ' α' μου μανίσει τότεσάς, κατέχω να μανίζωκι ότ' έργα κάμει ζάβαλες, θα του τ' αντιγιαγύρω!Τα που πες και δηγήθηκες, για μια δροσά δεν τα 'χωοντίμως σαν τον ασκιανό, ως είσαι, είν' κι εκείναΕπόκαμεν η δύναμη και στην φωνή σου γέρο!Δροσά δεν δύνασ' εδα μπλιο! Βαταλαλείς τ' ανέμου!ΠΗΛΕΑΣΕλα παιδάκι μ' έπαε! Εμπα στην αγκαλιά μου!Κι εσύ καημένη, σίμωσε! Κακήν φουρτούνα ν-ηύρες,μα σου 'τυχε καλή γυαλιά!ΑΝΔΡΟΜΑΧΗ............................. Γεροντ' ας σου μοιράσουνχίλια καλά σκιας οι θεοί, κι εσέ και στσι δικούς σουμα σύ λωμπης μας έσωσες κι εμέ και το παιδί μου!Πέψε 'δα να ξανοίξουνε στσ' αποστροφές τση στράτας,στην ερημιά, μην κάθουνται χωσμένοι και μ' αρπάξουν!Γέρο θωρούν' εσέ κι εμέ δίχως την μπόρεσή μαςκαι το κοπέλι 'ναι μικιό! Ντουχιούντισέ τ' αφέντη!Προσώρας εγλιτώσαμε. Μα μην στερνοχαθούμε!ΠΗΛΕΑΣΑφεις τα λόγια! Μην δειλιάς αν είσαι και γυναίκα!Σάλευγε! Μα σ' όποιο θα βρεθεί για να σ' αγγίξει μόνομεγάλο κλάημα θα του βγει! Εχομε, λω, στην Φθίαντελήδες άξιους κι ακλουθούν σαργέντες παινεμένοι!Και με την χάρη του θεού, κι εγώ καταλαβαίνωακόμη μπορεζάμενο πως είναι το κορμί μουΔεν είμαι λώμπης, ως θαρείς, κι ετόσο γεροντάκι.Μόνο τ' αμάθια μου τα δυο να ρίξω απανωθιώς του,κι ας έφυγαν τα χρόνια μου, το νείκος θα του πάρω!Ο ψυχωμένος γεροντής κάνει σαν χίλιους νέους!Είντα να κάμει το γερό κορμί ο που φοβάται;ΤΡΙΤΟ ΣΤΑΣΙΜΟΧΟΡΟΣΚαλιά να μην γεννιούμουνε, παρά να μην 'ποσέρνωαπο γονέους άρχοντες και να 'μαι κλερονόμοςσ' αρχοντικά! Στσι γι-άρχοντες και βάσανα να τύχουνο γεις τον άλλο ντως βοηθά! Κι ούλοι 'ναι δοξασμένοικι έχουν τιμή! Κιανείς καιρός το νάμι ντως δεν σβήνει.Κι όντε ποθάνουν, σαν το φως λάμπει η γι-αρχοντιά ντως!Κιανείς ποτές να μην νικά παράνομα στην μάχηκι ούτε το δίκιο να πατεί απ' την κακοσυνιά ντου!Κι αν δείχνουν τούτανά γλυκά και στσι θνητούς αρέσουν με του καιρού το πέρασμα πρικιά και ασφακωμέναγυρίζουν και πολλή ντροπή φέρνουν στα σπίθια μέσα!Εγώ 'χω πούρι, εχταγή, όσο θα ζω, μην τύχειμήδε στην πολιτεία μου, μήδε στην φαμελιά μου, κι η δύναμη ν' απανωβγεί, στο δίκιο να πατήσει,!Γέροντα, τ' Αιακού υγιέ, κουσμένο τό 'χω ζάρε,πως το κοντάριν έσυρες το δοξασμέν' αλλότες,κι ομάδι με τσι Λάπιθες εσφαξες τσι Κενταύρους,Και πως απάνω στην Αργώ, την χιλιοδοξασμένη,εστάθηκες κι εσύ μαθές σ' εκείνο το ταξίδι,το ξακουστό, κι επέρασες τσι Συμπληγάδες πλάκες,που 'φράζαν με τσι χτύπους των την άκρα του πελάγου!Κι ακόμη, πως σ' άλλους καιρούς, όντε του Ζα το τέκνομε τ' άρματα ν-επάτησε την δοξασμένη Τροία,εγιάγυρες ομάδι ντου οπίσω, στην Ευρώπη,κι έφερες δόξαν άμετρη, ως έφερε κι εκείνος!ΤΕΤΑΡΤΟ ΕΠΕΙΣΟΔΙΟΤΡΟΦΟΣΑχι κεράδες μου καλές, μα σ' έ'τονε το σπίτι,σήμερα, πέφτουν τα κακά κουμούλα το 'να στ' άλλο!Για την κερά μου λέω σας, την άτυχ' Ερμιόνη!Ως έφυγεν ο κύρης τση, κι αμοναχή τη' 'φήκεστο σπίτι, εφταμόναχη, ν-έβαλε με τον νού τζη,πως αμπατάριστο κακό θα-ν είχε ξετελέψει,ετσα που κατεργάζουντον του Χαροντα να δώσειτην Ανδρομάχη και το γιο απου 'χε γεννημένο! Εμετανόησενε μπλιο κι εκάντισε η μαύρη,πως, όσα πρώτα εγύρευγε να κάμει, άνομά 'τον!Κι εδά γυρεύγει να σφαγεί! Τον άντρα τζη φοβάται,πως, για τα έργα τ' άνομα, θα την αποζυγώξειάτιμ' από το σπίτι ντως, γή θα την-ε σκοτώσει!Κλαίει πως είχε-ν εχταγή, όσους δεν είχε χρείανα σφάξει! Κι αναγύρεψε να κρεμαστεί πλια πρώταςμα την αλικοντίσαμέ-ν οι σκλάβοι. Ναι! Κι απόκειαςηύρε μαχαίρι να σφαγεί και με μεγάλο ζόρε κι αυτό τση τ' ανασπάσαμε από το δυο τζη χέρια.Εκοψα μπλιο κεράδες μου αλικοντίδα να 'μαιστο θάνατο τση! Για κείονα, κεράδες μου γλακάτε!Εμπάστε μέσα, ήμπας 'σεις σώσετε την ζωή τζη!Απ' τσι παλιούς δικούς μαθώς, πλια εύκολα παντίδειεις τσι καινούργιους, σύβαση να κάμουν και να φέρουν!ΧΟΡΟΣΝαί κιόλας! Ντα εκούσαμε κι εμείς απ' το παλάτιπολλές των σκλάβω' τζι φωνές για τούτανά απου 'πες!Μα η γι-ώρα την-ε βάνει μπλιο, ως αγροικώ το κλάημα,για να πορίσει! Το κακό εγύρευγε να κάμεικι εδά εμετανόησε και κλαίει. Ε, 'ν' την πώδε!Από τσι δούλους έφυγε κι ε, 'ν' την! Επόρισ' όξω.Θανή γυρεύγει σάοικα!ΚΟΜΟΣΕΡΜΙΟΝΗΑιγιούγια μου, μια συφορά που μ' ηύρε! Κλαίω! Σέρνωκαι ξεπατώνω τα μαλιά! Τ' ανύχια μου καρφώνωκαι σκίζω τα δυο μάγουλα! Ε, δε ντροπή μεγάλη!ΤΡΟΦΟΣΚορη μου, θυγατέρα μου! Είντα ν' αυτά που κάνεις;Γιάειντα γυρε'ς ετσά κορμί λουρίδια να το σύρεις;ΕΡΜΙΟΝΗΧάσου μπολίδι απ' τα μαλιά, αραχνοφαδιασμένο!Σάλευγ' ανέμου! Κρούβγεις με! ΤΡΟΦΟΣ.............................. Μάνα μου μπλιο, παιδί μου!το μπέτη σ' ανασκέπασε! Δέσε τα έρμα πέπλα!ΕΡΜΙΟΝΗΓιαιεντα ν' ανασκεπάσω 'γω το μπέτη μου; Για πέ μου!Απου ξεσκεπαστήκανε και φανερά γενήκανόσα κακά εδιάστηκα τ' αντρούς μου!ΤΡΟΦΟΣ......................................... θυγατέρα!Πόνο γροικάς, πως φονικό εδιάστηκες μιας άλλης;ΕΡΜΙΟΝΗΑναστενάζω και πονώ πως είχα τόσον' άχτιπου κόντεψε το φονικό να κάμω! Μες τσ' αθρώπουςθα 'μαι καταραμένη εδά! Ναι λω καταραμένη!ΤΡΟΦΟΣΝαί σου παιδί μου! Ο άντρας σου κακιά δεν θα σου πιάσειγια τούτονά τ' αμάρτημα! Γροικάς μου θυγατέρα;ΕΡΜΙΟΝΗΓιαειντα μου πήρες το σπαθί από τα χέρια, βάγια;Δώ' μου τ' οπίσω! Δώ μου το! Στ' αστήθι να το μπήξω!Γιαειντα μ' αλικοντίζετε  από την φούρκα; Γιάειντα;ΤΡΟΦΟΣΜα είντα λες καλό παιδί; Εδά θελ' 'α σ' αφήσω;Σαν έχασες τα ιλούδια σου! Να σκοτωθείς γυρεύγεις!ΕΡΜΙΟΝΗΑναθεμά σε τυχερό! Αχι και που θα τύχειφωθιά, να πέσω να καώ; Που θα βρω 'να χαράκινα βγω και, γή στην θάλασσα να πέσω, γή σε νταύκονα γκρεμιστώ, να σκοτωθώ να κατεβώ στον Αδη!Εμένα πρέπουν οι νεκροί!ΤΡΟΦΟΣ............................. Αχι τα βάσανά σου!Απ' τσι θεούς χτυπούνε λω τα πάθη, κάθα μέρα,τόσους αθρώπους!ΕΡΙΟΝΗ.................... Κύρη μου έφυγες κι έφησές με!Αμοναχή μου μ' έφηκες σαν μια παντέρμη βάρκαστην άκραν άκρα τση γυαλιάς δίχως κουπί να ραίνω!Εδα ναι εδά, π' ανε με βρει, ο άντρας μου, στσι στράτεςθα με πετάξει, το γιαμιάς! Σε τούτονέ το σπίτι,στον πάστο μου τον προτινό δεν θα με ξαναβάλει!Αχι και που θα πα' να βρω άγαλμα, να προσπέσω!Ποιας σκλάβας γόνατα θα βρω, ίδια σαν την φαμέγιανα τ' αγκαλιάσω! Πέτε μου! Αχι την αμοιριά μου!Μαγάρι μαυροφτέρουγο πουλί να 'μουν, να πέτουν,από την Φθία να διαβώ, να φύγω, να ξοδώσω!Μαγάρι να 'μουν πεύκινο πλεούμενο, σαν κείνο,που διάβηκε, σ' άλλους καιρούς, τσι Συμπληγάδες πλάκες!ΤΡΟΦΟΣΚόρ' ως δεν εκαμάρωσα πλια μπρος το μέγαν άχτι,απου 'χες με την Φρύγισσα, ετσά κι εδά σου λέω,πως άδικα κι απόδικα φοβάσαι και τρομάσεις!Δεν θα χαλάσει ο κύρης σου το γάμο σας, κερά μου.Μούδε μαθώς, θα 'μπιστευτεί μια βάρβαρη γυναίκα,ως κι αν μιλεί ψημιθευτά! Εσένα δεν σε πήρεσκλάβα πολέμου, από κειδά, απ' την παντέρμη Τροία!Μα σ' έπηρε στεφανωτή, κι από μπεγιεντισμένοπατέρα, με την προίκα σου, από μια πολιτείατρανή και καλορίζικη! Κι απώς, δεν θα-ν αφήσειο κύρης σου, από τούτονέ τον κούλε να σε βγάλουν,ως το φοβάσαι! Σάλευγε, έμπα στσ' οντάδες μέσα!Να μην σε ιδεί κιανείς, κερά, να στέκεις στο κατώφλι!Συνάλληλλώς τως, αν σε ιδούν, θα σε σουρεύγουν! Αειντες!ΧΟΡΟΣΠοιος είν' ο ξένος τούτοσές απου κοντοσιμώνει;Πολλά παράξενη φανιά έχει! Ποιος είναι πούρι;ΟΡΕΣΤΗΣΞένες, ετούτος που θωρώ ειν' ο κουλές, που λένε, πως κάθεται του γι-Αχιλλέ το παινεμένο τέκνο; ΧΟΡΟΣΙδια 'τοσές! Κι εσύ μαθές, απου ρωτάς ποιος εισαι;ΟΡΕΣΤΗΣΕγώ 'μαι τ' Αγαμέμνονα γιος και τση Κλυτεμήστραςκαι τ' όνομα μου ανε ζητάς, Ορέστη με φωνιάζουν!Στου Ζά την μέγαν εκκλησσά πάω εις την Δωδώνη.Μα ότι ώρα επάτησα στην Φθία, μου 'ρθ' ιδέα,να μάθω επά για μια κερά, απου 'χω συγγενιά μου.Την Ερμιόνη λέω σας που 'ποκρατ' απ' την Σπάρτη!Να μάθω α' ζει κι ανε περνά καλά την ζήση πώδε!Αγάπη τση 'χομε μαθές κι ας ζει μακρά στα ξένα.ΕΡΜΙΟΝΗΤου γι-Αγαμέμνονα υγιέ, ήρθες, κι εφάνηκές μουσαν το λιμάνι  στη γυαλιά για κακοπαθημένουςναύτες. Κι εδά στα πόδια σου, πέφτω παρακαλώ σεΛυπήσου με! Θωρείς μαθές σ' είντα κακομοιριά 'μαι!Τα χέρια μου γκαλιάζουνε τα γόνατά σ' Ορέστη,σαν τσι κλωστές που δένομε στα παρακαλετά μας.ΟΡΕΣΤΗΣΜα είντα τρέχει; Εσύ 'σαι λω του Μενελάου κόρηαπου ρηγεύγεις έπαέ, σε τούτα τα παλάθια,γή μπας λαθεύγω;ΕΡΜΙΟΝΗ................... Εγώ μ' αυτή που γέννησ' η Ελένη,η κόρη του Τυνδάρεω, μοναχοθυγατέραστο σπίτι τζη! Κατέχεις τα!ΟΡΕΣΤΗΣ............................. Αρχοντ' αφέντ' Απόλλω,από τα πάθη σώσε την! Ποιος σε βαροδικάζει;Θεός μαθές γή άθρωπος;ΕΡΜΙΟΝΗ.......................... Φταίω κι αμοναχή μου,είναι κι ο άντρας που κρατώ, μα και θεός κιανένας!Κακά περνώ!ΟΡΕΣΤΗΣ.............. Ντα πλια κακό απ' τον παστό του γάμουυπάρχει για την άτεκνη;ΕΡΜΙΟΝΗ......................... Ετούτονα με τρώει!Καλά καλά το κάντισες!ΟΡΕΣΤΗΣ.......................... Κι ήμπας αντίς για σέναάλλη γυναίκα πεθυμά;ΕΡΜΙΟΝΗ....................... Του Εχτορα την χήρα!Σκλάβα την έχομ' έπαέ!ΟΡΕΣΤΗΣ.......................... Γείς άντρας δυο γυναίκεςαν έχει είν' ογουρσουζά!ΕΡΜΙΟΝΗ............................ Ετσά ναι! Κι είπα πούρινα την 'ποβγάλω!ΟΡΕΣΤΗΣ............... Το κακό έβαλες με το νου σουγια την γυναίκα;ΕΡΜΙΟΝΗ................. Το χαημό! Γι' αυτή και τον υγιό τζη!ΟΡΕΣΤΗΣΚαι τα ξετέλεψες, γή μπας σ' εμπόδισε κιανένας;ΕΡΜΙΟΝΗΟ γέρο ρήγας τσι σωσε! ΟΡΕΣΤΗΣ......................... Κι είχες κιανένα ζάρεγια να σ' αειδάρει;ΕΡΜΙΟΝΗ................... Ηρθενε ο κύρης μ' απ' την Σπάρτη!ΟΡΕΣΤΗΣΚι είντα; Ενίκησέ ν-τονε του γέροντα η χέρα;ΕΡΜΙΟΝΗΕνίκησέ τον η ντροπή! Κι έφυγε κι έφηκέ με!ΟΡΕΣΤΗΣΚι αν εκαλοκατάλαβα, τον άντρα σου φοβάσαι΄ΕΡΜΙΟΝΗΝαισκες! Και με το δίκιο ντου θα με κακοποδώσει!Είντα να πω; Για το θεό το Δία τση γενιά μας,Κάμε και πάρε μ' από 'πα, κι άμε με σ' όπου τόπο,μόνο μακρυά να βρίχνομαι! Αμε με στου κυρού μου!Ως και τα σπίθια ντως γροικώ κι αδυνατοφωνιάζουν,να φύγω μπλιο, να πα χαθώ! Ολάκαιρος ο τόποςτση Φθίας θέλει το κακό για με! Κι α' ντιγιαγύρειο άντρας μ', απ' τ' Απόλλωνα το Πυθικό μαντείοπρίχου να φύγω και με βρει, θάνατο ντροπιασμένοθα βρω, γή σκλάβα θα γενώ στην άνομη απου 'χεζεύγαρομέν' ίσαμ' εδά χωστά, κι ήμουν κερά τζη!Κι ανε βρεθεί κιανείς να πει: "Γιάειντα στην αμαρτίαεμπήκες;" Θα του πω κι εγώ: Πολλές κακές γυναίκεςεμπαίναν στο παλάτι μου, κι αυτές μ' εξεκουμπίσαν.Λογια μου 'βάναν κι έλεγαν: "Πώς νταγιαντάς, μια σκλάβαπολέμου να μοιράζεται τον άντρα σου στην κλίνη;Μα την κερά βασίλισσα την Ηρα, στο δικό μαςσπίτι, δεν θελ' 'α 'φήσομε μιαν έθοια σκλάβα πούρι,να γεύγεται στην κλίνη τζη τον άντρα το δικό μας!"Σαν τσι Σειρίνες τα 'λεγαν πιτήδια και πανούργακαι μ' εμαβλιδονίζανε, κι επήρ' ο νους μ' αέρα,κι έχασα τα ιλούδια μου! Γιαειντα, μαθές, να πιάσω,χωσές να στένω τ' άντρα μου; Δεν τα 'χα, λώμπης, ούλα;Κερά βασίλισσα 'μουνε στον πύργο, κι είχα πλούθιαπερίσσα, κι αν εγέννουνε, θα 'χα κοπέλια βέβοια,κι όϊ σαν εκείνη μπάσταρδα, που θα 'τανε φαμέγιοι,ταχιά, για τα κοπέλια μου! Αχι, την αστοχιά μου!Οντίμως -και δε θα το πω μια φορα μόνο-, όσοιέχουνε νου στην κεφαλή, κι αφήνουνε στο σπίτιγυναίκα που 'ναι φρόνιμη, δεν πρέπ' άλλες γυναίκεςνα 'χουν, να μπαινοβγαίνουνε! Δασκάλες ξετελευγουνγια το κακό! Χαλούσινε την φρόνιμη γυναίκα.Αλλες πως ν-έχουν διάφορο! Κι άλλες πως στο δικό ντως γάμο εκακοπήγανε, κι εδά θεν ούλες τσ' άλλες να κακοπάνε. Κι αλλες πως είν' ξεγιβεντισμένες!Με τούτανά χαλούσινε τα σπίθια των αθρώπω!Σφαλίξετε οι φρόνιμοι τσι πόρτεςτως σπιθιώ σαςκαι θέτ' αμπάρες βάλετε, θετε κλειδιά και σύρτες.Οσες γυναίκες μπαίνουνε γλωσσοφαγιές ξετρέχουν!ΧΟΡΟΣΠολλά βαρά κατάκριση στο γένος σου 'χεις κάμεικι ας είναι οσ' ανεθίβαλες, ούλα συχωρεμένα.Μα έχει χρεία μια γυνή πάντα τζη να κουκλώνεικαι να μορφίζει τσ' ανομιές που κάνουν οι γυναίκες!ΟΡΕΣΤΗΣΟποιος κι αν εδασκάλεψε πως πρέπει να μαθαίνειςπως τα περνούνε οι γι-οχτροί, είχε περίσσα γνώση!Εκάτεχα το διγαβρέ απου χες στο παλάτικαι την αμάχη που στεσες στου Εχτορα την χήρα!Κι ανήμενα σ' ανύπνητα, να ιδώ ανε πομείνειςεπά, γή θελ' 'α μπεις μαθές, στσι στράτες για να φύγεις,απο το φόβο που νιωθες, αιτία να 'ν' η σκλάβα.Για κείονά 'ρθα ακάλεστος, μετά μου να σε πάρω,αν μου το ζήτας, κι ως μαθώς μου το 'χεις ζητημένο.Για μένα σ' εγεννήσανε, κι αν είσαι μετα 'κείνο,του κύρη σ' η αναντρειά εστάθηκεν αιτία.Πρίχου στην Τροία, λω να βγει, σ' έταξε του κυρού μουγια μένα, μα στην υστεριά κι εκείνουνα που σ' έχεισ' έταξε μόνο να 'παιρνε την Τροία μιαν ημέρα.Και σαν ο Νεοπτόλεμος εγιάγυρεν οπίσω,του κύρη σου δεν έστεσα ν-αμάχη, μον' επήγα,κι ηύρα το δεύτερο γαμπρό και τον επαρακάλουν,ο γάμος μην ξετελειωθεί,  μα να σε παραιτήσει!Τα πάθη μου του 'στόρησα και την κακή μου μοίρα,κι είπα πως είναι δύσκολο αλλού γυναίκα να 'βρω,όξ' από τση σκλετάδας μου, κι είπα πως μ' εξορίσανκι έδερνα κι επαράδερνα στην ξενηθειά, μα πράμα!Αυτός με καταμούριζε για τση κερά μανάς μουτο φονικό, κι εγέλανε, καθε που θελ' 'α 'κούσειγια τσ' Ερυνίες τσι θεές τσι ματοβουρωμένες!Κι εγώ απου 'χα το καημό, ζάβαλες, του σογιού μουπόνο 'παιρνα να του γροικώ. Πόνο πολλά μεγάλο!Μα έντεξα στην δυτυχιά. Κι ας έχασα το γάμο.Κι αθέλητά μ' ας έφυγα! Μα δά ως 'χει αλλάξειη μοίρα σου και δεν γατές απ' τα περίσσα πάθηειντ' 'α γενείς και πως θα βγείς από την συμφορά σου,οξ' απ' το σπίτι τούτονέ ήρθα για να πάρω,στα χέρια του πατέρα σου να π' 'α σε παραδώσω!Μεγάλο πράμα η συγγενιά! Οντεν θα τύχουν πάθη,όσο βοηθούν οι συγγενείς κιανένας δεν αειδάρει!ΕΡΜΙΟΝΗΤο γάμο μου, ο κύρης μου θα μου διαστεί, ως πρέπει.Δεν έχω κρίσ' ελόγου μου, μα πάρε μ' από πώδε!Πάρε με λω γερά γερά, μην τύχει και γιαγύρειο άντρας μου, γή πριν γενεί και μάθει τ' ο Πηλέαςκαι πέψει καβαλάρηδες οπίσω να με φέρουν!ΟΡΕΣΤΗΣΓια του γερόντου την εξά μην έχει λέω φόβοκαι τ' Αχιλλέα τον υγιό μην τον-ε λογαριάζεις!Μπροσκάδα του 'στεσα μαθές! Πεδούκλι παινεμένο!Δίχτυ του Χάρου! Μα πριχού σιμώσει εκείνη η γι-ώρα,δεν θα μιλήσω για να πω είντα θα ξετελέψει!Μα κάτεχε, πως των Δελφών η πέτρα τα κατέχει!Κι αν δεν μεταταράξουνε οι φίλοι μ' απο τσ' όρκουςπ' αμώσαμεν εις τσι Δελφούς, αργά ταχιά, θα μάθεικι αυτός πως δεν ήτον πρεπό να πάρει την γυναίκα,εκείουνά απου 'σφαξε την μάνα ντου αλλότες!Τ' αδικο για ξεπλερωμή θα πάρ' απ' τον Απόλλω,που πήγε και του γύρευγε το δίκιο του κυρού ντου!Κι αν έχει γνώμ' αλλάξει μπλιο και θέλει να φιλιώσειμε το θεό, εχάθηκε συχωρεμό δεν θα 'χει!Αδικο θανατο θα βρει απ' τον θεό τον ίδιοΚι εμένα! Αχτι του χω λω και εδά θα το γνωρίσει!Στέκει ο θεός και καταλεί την μοίρα των αθρώπωΚαι δεν τσ' αφήνει καυχησά να χουν στην έρμη ζήση!ΤΕΤΑΡΤΟ ΣΤΑΣΙΜΟΧΟΡΟΣΑπόλλωνα, που πύργωσες στση Τροίας τα χαράκιαέθοιο' κουλέ καλόχτιστο, πετροπελεκημένο!Κι εσύ τση θάλασσας θεέ, που σέρνουν σου τ' αμάξιμαύρες φοράδες και γλακούν στην άκρα των κυμμάτω΄Γιαιειντα με καταφρόνεψη κι οργή πολλά μεγάλητο κάστρο, απου χτίσετε μ' έτσα μεγάλο κόποτ' Αρην επαραιτήσετε, τ' άρχοντα του πολέμου,αμοναχό, κι επάτησε κι εκατασκόρπισέ το;Στου Σιμοέντα ποταμού την γυροποταμίδαΣτ' αμάξα εζέψετε μαθές μπεγίρια παινεμένα,κι είχετε σβίδους φονικούς για τσ' άντρες καταστέσει.Δεν είχαν τζόγιες πλουμιστές ετότες να κερδέσουν,μονο 'χαθήκαν σόσογοι τση Τροίας οι ρηγάδεςκι όσοι εσέρναν την γεννιά από τον Ιλλο ζάρε!Εσβησε και δεν καιει μπλιο φωθιά στα ιερά ντως,μουδε και βγαίνουν μπλιο καπνοί για τσι θεούς θυσία!Τα χέρια τση γυναίκας του σκοτώσαν τον Ατρείδη!Κι εκείνη εξεπλέρωσε το φονικό το μέγα,με τον δικό τζη θάνατο που πήρ' απ' τα παιδιά τζη!Απο θεού 'ταν προσταγήν το φονικό τζη πούρι!Απο θεού! Του ρήγα ο γιος έφυγ' από το Αργοςκαι στο μαντείο του θεού το Πυθικό του δείξαν,πως θα ξετελευτεί φονιάς τση γι-ίδιας του τση μάνας!Αλλοίμονός μ' Απόλλωνα και πως θα το πιστέψω!Οπου παντήχναν Ελληνες εγροίκας μόνο θρήνους!Μανάδες έκλαιγαν τσι γιους! Κι άλλες επαραιτούσανστσι δρόμους τα κοπέλια ντως κι άλλο 'γυρεύγαν άντρα!Τροία δεν είχες μονο 'συ ατσιποδιές και πόνουςείχε κι η Ελλάδα βάσανα και πάθη και θανάτους!Τ' αστροπελέκι απου 'πεσέ εις των Φρυγώ τσι κάμπουςεσταζε πούρι θάνατο κι ομορφομοίρασέ τον!ΕΞΟΔΟΣΠΗΛΕΑΣΞεκαθαρίσετέ μου 'δα, γυναίκες απ' την Φθία,το που γυρεύγω. Πέτε μου, καλά 'χω γροικημένα,πως το παλάτι ν-εφησε του Μενελάου η κόρη,κι έφυγε! Εντιγιάγυρα να μάθω την αλήθεια!Για τσι δουλειές εκεινωνά που λείπουν, οι δικοί ντωςπρέπει την έγνοια να 'χουνε!ΧΟΡΟΣ................................ Αλήθεια 'ναι Πηλέα!Δεν είν' πρεπό τσ' ατσιποδιές που γίνηκαν ομπρός μουνα χώνω. Η βασίλισσα ν-έφυγ' απ' το παλάτι.ΠΗΛΕΑΣΝτα ποιον μαθές φοβήθηκε! Λέγε μου!ΧΟΡΟΣ......................................... Το καλό τζη!Πως θα την εποζύγωνε!ΠΗΛΕΑΣ.......................... Πως είχε κατεργάσειτο θάνατο του γιου ντου;ΧΟΡΟΣ.......................... Ναί! Φοβο 'χε και τση σκλάβας!ΠΗΛΕΑΣΚαι με τον κύρη τζ' έφυγε, γή με κιανέναν άλλο;ΧΟΡΟΣΤου γι-Αγαμέμνονα ο γιος ήρθε και την επήρε!ΠΗΛΕΑΣΓιαειντα κοντό; Γυναίκα ν-του θέλει να την-ε πάρει;ΧΟΡΟΣΝαίσκες και θάνατο κακό 'τοιμάζει τ' έγγονά σου!ΠΗΛΕΑΣΚρυφά κοντό, γή φανερά θα τον-ε πολεμίσει;ΧΟΡΟΣΣτ' Απόλλωνα το ιερό, μ' ορτάκιδες του ντόπιους!ΠΗΛΕΑΣΕ, μά κακό! Να βγει γιαμιάς ένας μαντατοφόρος!Γιοργά να πάεις στσι Δελφούς να βρεις τσι γι-εδικούς μαςνα των-ε πείς τα γίνηκαν επά. Πρίχου οι σκύλοιοχτροί τον-ε σκοτώσουνε!ΑΓΓΕΛΙΑΦΟΡΟΣ.............................. Αλλοί κι αλλοίμονός μου!Είντα κακά, αφέντη μου, ήρθα για να σου φέρω,κι εσένα και στσι φίλους μου!ΠΗΛΕΑΣ................................ Ω! Η ψυχή μου λέειπως δεν καλοπατούμενε!ΑΓΓΕΛΙΑΦΟΡΟΣ............................... Εχάθηκε Πηλέα!Ο έγγονάς σ' εχάθηκε! Απ' τσι Δελφούς καμπόσοικι ο άρχοντας των Μυκηνώ' εμακελέψασί ντον!ΧΟΡΟΣΓέροντα βάστα! Στάσ' ορθός! Μή πέσεις γέρο! Βάστα!ΠΗΛΕΑΣΕχάθηκα! Δεν είμαι πλιο δροσά! Τα γόνατά μουεκόπηκαν! Επιάστηκε κι εσβήστηκ' η φωνή μου!ΑΓΓΕΛΙΑΦΟΡΟΣΑν θες να αειδάρεις τσι δικούς, βάσταξε ρήγ' απάνω,ν' αφρουκαστείς το γίνηκε! Βάσταξε ρήγα λέω!ΠΗΛΕΑΣΑνάθεμά σε μοίρα μου στα φύλαξες οπίσω!Εδά, μωρή, που γέρασα κι έφταξα μπλιο στο τέλος,εδά, με καταδίκασες σ' ατσιποδιά μεγάλη!Πέ μου, σαή, πως έφυγε του γιου μ' ο γιος κι εχάθη;Πέ μου ν' ακούσω, ότι ποτές δεν έπρεπε ν' ακούσω!ΑΓΓΕΛΙΑΦΟΡΟΣΑπής στου Φοίβου εφτάξαμε το ιερό, τρεις ημέρεςολόκληρες, απο ηλιού σ' ηλιού, εκάθουμέστανκι αποθαμάζαμ', ούλοι μας, αναγυρού τον τόπο!Το φέρεστέ μας τούτονά, λαβή 'δωκε στσ' αθρώπους,που κάθουντον εις του θεού τον τόπο, κι εσουρεύγαν,κι επαρακιουκιουρίζανε την εδική μας λήτη!Ο φλούμος τ' Αγαμέμνονα, ήτον στην πολιτεία,κι όπου θελ' 'α σταθεί, 'πιανε και μας εκατηγόρα,κι έλεγε: "Είδετ' εκείονέ είντα λοής γυρίζει,κι όλο ν-από την εκκλήσσά συχνοπερνά και πάει,έκειδ' απού 'χουν του θεού χωσμένο το χρυσάφικαι των πιστώ' τζι προσφορές; Θαρώ, πως ήρθε πώδε,για να κουρσέψει το θεό, ως έκαμε κι αλλότες!"Νάμι κακό μας έβγαλε σ' ούλη την πολιτεία!Κι οι γι-άρχοντες επιάσανε κι επήγανε στο φόρονα βουλευτούν! Κι όσοι 'τανε 'πιτρόποι στσ' εκκλησίεςδιπλούς δραγάτες έβαλαν σ' όπου φραχτό και δώμα!Εμείς, ως δεν επήραμε χαμπάρι απ' όσα λέγαν,αρνιά 'βραμε στου Παρνασού τα δάσ' ανεθρεμένακι ομάδι τα λαλήσαμε και στου θεού το τόποεπήγαμε και στο βωμό γυρού σταθηκαμ' ούλοι!Μετά μας, ήταν κι έστεκαν καμπόσοι τάξε φίλοιαπο 'κειδά και του θεού πεντεξοχτώ προφήτες!Εκεια που στέκαμ', ήρθε γεις και λέει: "Παλικάρι, είντα ευκή θες του θεού για λόγου σου να πούμε;"Κι είπεν ο Νεοπτόλεμος: "Ηθελα να ζητήξωσυχώρεση απ' το θεό για μι' αστοχιά μεγάλη,που του 'καμα σ' άλλο καιρό! Αλλότες είχα ν-έρθει,για την θανή του κύρη μου να του γυρέψω λόγο"Ως το 'κουσαν, ετούτονά, αληθινά φανήκαντα παρακιουκιουρίσματα που λέγ' ο Ορέστηςγια λόγου μας! Κι επήρανε το ρήγα μας για ψεύτηκαι πως εγύρευγε κακό, κι ήτονε παωμένος.Ο κύρης μας, εβγήκενε στσι μαρμαρένιες σκάλεςκι εμπήκε μέσα στο ναό, να κάμει το πρεπό ντου,κι έτυχε κι ήτονε πολλοί μέσα κι εθυσιάζαν.Μ' αυτοί, κεια του 'χανε χωσά στεμένη και μπροσκάδα.Μέσα στσι δάφνες ζάβαλες ήτον πολλοί χωσμένοι,με τ' άρματα. Την χαλασά, ο γιος τση Κλητεμύστραςείχε διαστεί τ' αφέντη μου! Ομπρός ομπρός εστάθηκι ήρχιξ' ο Νεοπτόλεμος την παρακάλεσή ντου.Ξαρμάτωτος εστάθηκε! Μ' αυτοί με 'κονισμέναμαχαίρια του μονταίρνουνε, κι ανέγνοιο του βαρούνε!Δεν του βαρήκανε πολύ! Οπίσω κάνει εκείνοςκι ευγήκε στου ναού τσ' αυλές. Αναγυρού στσι τοίχουςήτονε άρματα πολλά με τάξη κρεμασμένα!Επιασε κι αρματώθηκε κι ίδιο θεριό εστάθη,ανάδι' ανάδια του βωμού κι ετρόμασ' η θωριά ντου!Φωνή 'συρε και των Δελφών ερώτηξενε τσ' άντρες:"Γιάειντα μωρέ γυρεύγετε το θάνατό μου; Γιάειντα;Εγώ, εμπήκα στην στραθειά, να 'ρθω να προσκυνησω!Ποια 'ν' η γι-αιτία του κακού;" Απ' όσους εστεκούντανκιανείς αχνα δεν έβγαλε, μονο 'πετροβολούσαν.Οι πέτρες επέφταν πολλές, ίδια ωσάν το χιόνιμ' αυτός εφυλαγούντονε κι είχενε την ασπίδακι εγύριζέ την μια παέ μια κειε κι εσκέπαζούντον.Μα πράμα δεν εδύνουνταν. Οτι βριχναν κι εκείνοιτου ρίχναν. Εκειδα να ιδείς! Θες σούβλες, θες σαϊτες,θες πέτρες, ακονόπετρες που σφάζουν τσι ντανάδες,θες κοντομάχαιρα, σπαθιά, κοντάρια! Οτι βρίχναν!Να σουν εκειά να ιδείς χορό που χόρεψεν ο μαύρος!Ίδια τον εμπυρίχιο 'χόρεψ' ο γι-έγγονάς σου,ήμπας γλιτώσ' απ' το κακό! Μ' αυτοί τον είχαν ζώσεικαι δεν τ' αφήνανε καιρό, να βρει τα νάκαρά ντου!Ετότεσάς δίνει κι αυτός απ' το βωμό 'να σάλτο,σαν κειονά που λέσινε τση Τροίας και μονταίρνειαπάνω ντως! Ε, να 'χα ιδείς, ωσάν τα περιστέρια,που ειδαν γεράκι, επιάσανε τα διάπαντα οι γι-άντρες!Σωρός γεννήκαν, άλλοι ντως ήτονε λαβωμένοικι άλλοι τσ' άλλους επλάκωναν στην ανωκάτισή ντωςόπου 'ταν πορισά να βγούν! Ετότεσάς εκούστηαπό τον πάτο τσ' εκκλησσάς κακή σκριλιά μεγάληκι αντιλαλήσαν οι κορφές και τα χαράκι' ανάδια!Ο κύρης μου εστάθηκε, κι είχενε γαληνέψεικι έλαμπε ως λάμπ' ο αυγερινός μες την αρματωσά ντου!Ετότες, απ' το ιερό μουγκρά εξαναβγήκε,κακή, βαριά, φοβιτσερή κι εγκάδιωνε τσ' οχτρούς μας,κι εδιάτασ' ούλο το λαό οπίσω να γιαγύρει!Εγιάγυραν, και τ' Αχιλλέ ο γιός ο παινεμένοςέπεσε μπλιο. Μ' ένα σπαθί πιτήδια κονισμένοτου 'βάρηκ', ίδια στα πλευρά, ένας από τσι ντόπιους!Ητον οντίμως μπόλικοι! Ως έπεσε στο χώμα,εράξασιν' απάνω ντου κι άλλοι ποπανωθιώς του με τα σπαθιά του παίζανε, κι αλλοι, που μακροστέκαν,πέτρες βαρές επιάνανε και του τσι σφεντουρίζαν!Τ' ώριο κορμί ντ' ασκήμισεν απ' τσι περίσους χτύπους!Κι ως ήτονε εις του βωμού τα πόδια σκοτωμένος,επιάσαν τον κι εβγάλαν τον από την εκκλησία.Εμείς γιαμιάς μονταίρνομαι κι ανεσηκώνομέ ντον,κι εδά σου τον-ε φέρνομε γέρο να τον κλάψειςκαι την ταφή ντου να διαστείς! Κάτεχ', αφέντη ρήγα,πως ο μεγάλος άρχοντας προφήτης των αθρώπω',αυτός που στένεται κριτής και λέει ποιο 'ν' το δίκιο,αυτός εκακοπόδωκε το τέκνο τ' Αχιλλέαπου πήγε και του γύρεψε συχώρεση. Ναι ρήγα!Σαν το κακόσειρο θνητό, ωσάν το δικονιάρη,ινάτι λω του κράτηξε για τσι παλιές αμάχες!Πως μπλιο θα τον-ε πείς σοφό; Πως θα τονε λογιάσεις; ΧΟΡΟΣΕ, 'ν' τον, που τον-ε φέρνουνε, τον παινεμένο ρήγαστο καδελέτ' απ' των Δελφών την χώρα! Ε, δε πόνος!Ερχεται στο παλάτι ντου! Αμοιρος των αμοίρω!Μέγα κακό 'ναι το 'παθε! Μ' άμοιρος των αμοίρωείσαι κι εσύ αφέντη μας, που σου 'λαχε στα γέρατου γι-Αχιλλέα τον υγιό ν' αποδεχτείς στον πύργο,μα όϊ ως εμελέτησες. Βαριά 'ν' η συμφορά σου!Βαριά μοιρά σας έβρηκε κι εκαταχτύπησέ σας!ΚΟΜΟΣΠΗΛΕΑΣΑλλοίμονός μ' είντα κακό θωρώ και καμαρώνωσ' είντα κακό κανω δοχή και μπαίνει στο παλάτιΑιγιούγια μου! Αιγιούγια μου! Τση θεσσαλίας χώραπάει η γενιά μ' εχάθηκε! Εσβησ'! Εκαταλύθει!Κοπέλια δεν μου πόμειναν δικά μου στο παλάτι!Αμοιρος είμαι! Συμφορές μεγάλες μ' εχτυπήσανΠοιον από τσι δικούς θα ιδώ, ήμπας χαρά να νιώσω!Ω στόμ' αγαπημένο μου, γενια, μουστάκια, χέρια!γιαειντα να μην σας εύριχνε ο Χάρος εις την Τροία,στου Σιμοέντα τ' άκρια;ΧΟΡΟΣ........................... Αν ήταν σκοτωμένοςεκειά θα-ν είχε την τιμή, κι εσύ αφέντη ρήγα,θα 'χες το πόνο πλι' αλαφρύ!ΠΗΛΕΑΣ................................ Ανάθεμά σε γάμε!Γάμε απου κατάστρεψες ετούτονέ το σπίτικι ούλη την πολιτεία μου! Αχι παιδί παιδί μου!Αιγιούγια σου κι αιγιούγια μου! Γιάειντα να σμίξει -πέ μου!-Γιαειντα να σμίξ' η ράτσα μας, να κάμει συναλλίκικοπέλια κι εδικολογιά με το καταραμένοτο σόϊ του Μενέλαου και τσ' Ερμιόνης; Γιάειντα;Χάρος εξετελεύτηκε, γιέ μου, η γι-έσμιξή σας! Απου μαγάρι να 'τονε, πριν έρθει να σε σμίξει,να πεφτε απο τον ουρανό φωθιά κι αστροπελέκιαπάνω τζη, να καίγουντον να πάει καπνού κι ανέμου!Μαγάρι λέω καλογιέ, να μην εισουν στου Φοίβο,εσύ θνητός εις του θεού, ποτές σου παωμένος,τον λόγ' οντεν του γύρεψες για την κακή σαϊτα,απου 'χυσε του κύρη σου το γι-αίμα εις την Τροία!ΧΟΡΟΣΑλλοίμονός και τρισαλλοίμονός μουείντα να πω του ρήγα που 'χω ομπρός μου;Πώς θ' αρχινήξω να θρηνώ χαρά μουαπανω σου αφέντη βασιλιά μου,ως κάνουνε μπαξέ κι αροδαμέ μου σαν έχουν ποθαμένους μενεξέ μου!ΠΗΛΕΑΣΑχι κι ειντα να πω κι εγώ παιδί μουκι είντα να πρωτοκλάψω 'δα κλαδί μου,απου μαι γέρος κι άτυχος χαρά μουκι άμοιρος, έγγονά μου, βάσιλιά μου!ΧΟΡΟΣΜοίρα θεού σε χτύπησεν γυαλί μουκι από θεού 'ρθ' ο χάρος τσιτσεκλή μου!ΠΗΛΕΑΣΥγιέ μου αγαπημένε μου, υγιέ μουέρμο φηκες το σπίτι σ' ακριβέ μουκι εμέ τον κακομοίρη μοναχό μουεφυγες κι έφηκές με, ορφανό μου!ΧΟΡΟΣΕσένα γέρο, σου 'πρεπε να σύρειςπλια πρώτ' απ' τα παιδιά σου ν' απογύρειςΠΗΛΕΑΣΚι είντα πως ξεπατώνω τα μαλιά μου;Εχασα 'γω σου λέω τα παιδιά μου!Κι είντα πως την χτυπώ την κεφαλή μουκαι θάνατο θα δώσω στο κορμί μου;Γροικάς μου πολιτεία παινεμένη;Δυο γιοι μου 'ν' απ' το Φοίβο σκοτωμένοι!ΧΟΡΟΣΑμοιρε γέρο, ειντά τονε γραφτό σουνα πάθεις, πρίχου ιδείς το θάνατό σου;Πώς ζάβαλες πο 'πα κι ομπρός θ' αντέξεις,έτσα κακά και πάθη να παλαίξεις;ΠΗΛΕΑΣΑκλερος θα σταθώ κι αμοναχός μου,στσ' ατσιποδιές μεχρι να 'χω το φως μου!Μέχρι να μπω στο βουλισμένον Αδη!τα βάσανα μ' εφάγαν σ' ένα βράδυ!ΧΟΡΟΣΑδικα και παράδικα σαν ήταν,ο γάμος σ', οι θεοί παρασταθήκαν!ΠΗΛΕΑΣΟυλα φτερά εκάμαν και πετάξαν.Κι εφύγαν μακρυά κι εκατατάξαν.Αέρας λώμπης ήτονε, λαλιέ μου,οι καυχησές μ' ετότες, χρυσογιέ μου!ΧΟΡΟΣΕρμος κι αμοναχός 'δα θα σαλεύγεις.Στο έρμο σου παλάτι δεν θ' αρνέυγεις!ΠΗΛΕΑΣΕ, πολιτεία, που 'σουνε τσ' εξάς μουπαρ' το βεργάλι -να!- τση βασιλειάς μου!Στην γής μωρή το ρίχνω, κράτηξέ το!E, ν, το παέ, ομπρός στο καδελέτο!Ε, του Νηρέα κόρη μπας γροικάς μουπου ζεις εις τσι σπηλιές τση θάλασσάς μου,ήρθεν ή ώρα ήρθε, ρίγησσά μουστο χώμα να με ιδείς νεκρό κερά μουΧΟΡΟΣΩ! ειντα πουρι, ετάραξε; Θεού φανιά σαν να ειδα!Ε, κοπελιές ξανοίξετε οθεν τα ίσα πάνω!Κιανείς θεός πετά 'δα-ε στον ουρανό για να ρθειστσι κάμπους απου θρέφουνε τ' άλογα 'πα στη Φθία!ΘΕΤΙΣΗ Θέτιδα 'μαι κι ήρθα πα για τ' ακριβό χατήριτο γάμου μας τ' αλλοτινού! Εφηκα του Νηρέατσι κοίτες κι ήρθα! Γροίκα μου: Για τα κακά που σ' ηύρανμην κάθεσαι να πολυκλαίς! Εγώ μ' απου σ' το λέω!Εγώ, απου θα-ν ήπρεπε το γιο μου να μην κλάψω!Εγώ, απου χασα το γιο απου 'χα μετα σένα,κι ήτον ο πλια καλύτερος λεβέντης στην Ελλάδα,κι ο πλια ογληγορήτερος! Φρουκού γιαειντα 'ρθα πώδε.Το Νεοπτόλεμο να πας εις τσι Δελφούς να θάψεις,ανάδι' ανάδια του βωμού. Ντροπή και καταφρόνιανα 'χουνε όσοι καθούντ' κεια τον τάφο ντου για πάντα!Ο τάφος του θα διαλαλεί και την ντροπή τ' Ορέστηπ' αδικα και παράδικα τον έχει σκοτωμένο!Η σκλαβα, -Γέροντα φρουκού-, η σκλάβα η γι-Ανδρομάχη,πρέπει να πάρει γι' άντρα τζη τον Ελενο, κι απόκειαςνα πάρει το κοπέλι τζη, να φύγει από πώδε,να πάει εις των Μολοσσώ' την χώρα, για να ζήσει!Κι αυτή κι ο γιός τση! Τούτοσάς αμοναχά πομένει απ' την σκλετάδα του Αιακού! Κι είναι γραφτό για κείνονρήγας κι αφέντης να γενεί στω' Μολοσσών τον τόπο,κι απ' την γενιά ντου να γενούν σειρά οι βασιλιάδεςεκειά και να περάσουνε την ζήσ' ευτυχισμένοι!Δεν πρεπει λέω να χαθεί το γένος σου Πηλέαμουδε τση Τροίας! Οι θεοί την έγνοια τζη 'χουν πούρικι ας την-ε εκαταλύσανε τα βέρσα τση Παλλάδας!Κι εγώ, ως είμαι λω θεά κι από θεό πατέρα,αιτία να 'ν' ο γάμος μας, θα σε γλιτώσω ζάρεαπό τα πάθη των θνητώ! Κι αθάνατο κι αίωνιοθεό κι εσέ θα κάμω! Ναί! Στου κύρη μου θα-ν έρθεις,στ' άρχο Νηρέα, για να ζεις, τ' αρχοντικά παλάθια.Θεός ομάδι τση θεάς! Κι απόκειδα Πηλέα,δίχως, μουδε το πόδα σου, να βρέχνεις εις το κύμα,θα βλέπεις το μονάκριβο τον γιό μας στ' ακρωτήρι τση Λέυκης, όπου κείτεται στο πέρασμα του Πόντου!Μα άειντες! Πάρε τον νεκρό, κι άμε να τον-ε θάψειςστην πολιτεία των Δελφων, απου θεοί την χτίσαν!Κι απής τον τάφο ντου διαστείς, σάλευγε στο σπηλιάριπου μ' έπιασες σαν την σουπιά. Κατέχεις λω τον τόποκαι κάτσε και περίμενε, ίσαμε να μαζώξωκαι τσι πενήντα μ' αδερφές, τσι κόρες του Νηρέα,να ρθουνε για συνεπαρσά, σαν έρθω να σε πάρω!Ετσά 'ν' τζη μοίρας σου γραφτό την ζήση να τελειώσεις.Ετσά 'ν' του Ζα το θέλημα! Για κείνο λέω: Πάψε!Πάψε τσι θρήνους για νεκρούς! Ο θάνατος Πηλέαπάντα ανημένει τσι θνητούς, ως οι θεοί τ' ορίσαν!ΠΗΛΕΑΣΩ θυγατέρα του Νηρέ, παλιά συντρόφισσά μου,ευγενική, σεβάσμια, που κατά την εξά σουκαι των παιδιώ σου, έκαμες όσα 'χεις καωμένα.Σαν το προστάζεις, το γιαμιάς παύγω κι εγώ το θρήνο.Παύγω την θλίψη την πολλή. Κι απής θα τον-ε θάψω,θα πα να μπω μες τα λαγγά στο Πήλιο κερά μου,εκειά απου 'γκαλιάζουμουν αλλότες το κορμί σου.Ο γνωστικός πρέπει μαθώς, με τον καλύτερό ντουνα τρέχει και με πλια καλούς να σμίγει τα παιδιά ντου!Να μην γυρεύγ' ανάξιους γάμους να των-ε κάμειόση προικα κι αν δείνουνε, κουμούλα το χρυσάφι.Αν κάμει οσά 'π', απ' τσι θεούς κακό δεν θα γνωρίσει!ΧΟΡΟΣΠολλές βολές αλλάζουνε οι γι-αθανάτοι στράτα,κι εκειά που δεν τ' ανήμενες πολλά ξετελειώνουν,κι όσα δεν επερίμενες γίνουνται. Πόρο ζάρεβρίχνει ο θεός στο που ποτές θνητέ δεν περιμένεις.Ετσά τελειώνει τούτηνέ η στόρηση και πάει!      