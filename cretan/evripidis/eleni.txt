EYPIΠIΔH
ΕΛΕΝΗ
Aπόδοση στην Kρητική Διάλεκτο
M. A. Σφακιανάκης
Hράκλειο Μαης-Ιούνης 2012
ΠΡΟΛΟΓΟΣ
ΕΛΕΝΗ
Ε, ‘ν’ την, του Νείλου ποταμού την γυροποταμίδα!
Νερά καθάρια, αμάλαγα, τρέχει και δροσερεύγει
την γή τσ’ Αιγύπτου, τον καιρό που λιώνουνε τα χιόνια.
Στο τόπο τούτονε, ποτές ομπριά του Ζα δεν πέφτει,
μον’ όσο πιάνει ο ποταμός ανθεί και λουλουδίζει.
Πρώτος τση χώρας βασιλιάς εστάθηκ’ ο Πρωτέας,
κι έχτισε το παλάτι ντου στο Φάρο το νησάκι.
Μια θαλασσοκερά ‘πηρε γυναίκα, την Ψαμάθη,
που ‘καμε και του Αιακού γυναίκα στον καιρό τζη.
Μες το παλάτι τούτονέ του γέννησε δυο τέκνα:
Τον άρχο Θεοκλύμενο, που τον ονοματίσαν
ετσά, πως είχε στσι θεούς πολλά μεγάλο σέβας,
σ’ ούλη την ζήση που ‘ζησε, κι ένα κοπελιδάκι,
καύχημα λέει τση μάνας του, απου την εφωνιάζαν
Ειδώ, σαν ήτονε μικιή, μα σαν εφταξε πούρι,
να παντρευτεί, την είπανε Θεόνοη, πως ούλα
τα θεϊκά ν-εκάτεχε, κι όσα στον κόσμο στέκουν,
κι όσα θα τρέξουνε ταχιάς. Χάρη μεγάλη τό ‘χει
απ’ τον παππού τζη το Νηρέ, τον άρχο τση θαλάσσης!
Εμένα, είν’ ο τόπος μου η παινεμένη Σπάρτη
και κύρης μ’ ο Τυνδάρεως, μα λένε εκειά καμπόσοι,
πως μια φορά επήρ’ ο Ζας κύκνου θωριά, κι εμπήκε
στην αγκαλιά τση μάνας μου τση Λήδας, να γλιτώσει
τάξε από ‘να σταυραητό, κι εσμιξε μετα κείνην,
με δόλο, αν είν’ όπως τα λεν. Ελένη είν’ τ’ όνομά μου!
Τα βάσανά μου θέλω ‘δα να σας ανιστορήσω!
Ενα καιρό, οι τρεις θεές, η γι-Ηρα, κι η Κυπρίδα,
κι η θυγατέρα του Διος, η γι-Αθηνά παρθένα,
επήγανε σε μια σπηλιά στην Ιδα τση Φρυγίας,
να βρουν τον Πάρη-Αλέξανδρο, να των-ε βγάλει κρίση
για την πλιαν ορμορφήτερη. Κι έπιασ’ η γι-Αφροδίτη
κι έταξε του τα κάλη μου, -Κάλη! Παντέρμα κάλη,
που φέρνετε την δυστυχιά!- ταίρι ντου να με κάμει,
αν τζη δεινε το νείκος! Ναι! Κι ενίκησε στην κρίση.
Οσα μιτάτα ν-όριζε στην Νίδα ‘φήνει οπίσω,
κι εκείνος, κι ήρθε το γιαμιάς στην Σπάρτη να με πάρει.
Μα η Ηρα, που σαν έχασε μ’ έτσα λοής τερτίπι,
του ‘χ’ όργητα, εχάλασε το γάμο μου μ’ εκείνον.
Δεν μ’ έδωκε στου Πρίαμου το γιό γυναίκα ‘μένα,
μονο ‘πηξε την ογρασά τ’ αέρα, κι από ‘κείνη
έσασε-ν ένα φανταξό, ίδιο μου στα σουσούμια,     
κι αντίπητού μου το δωκε. Κι αυτός θαρεί πως μ’ έχει,
-άπιαστο θάρρεμα μαθές- μα δεν μ’ είχε ποτές του.
Απής εγίνει τούτονά, στα προτινά μου πάθη,
εσωριαστήκαν πλια βαριά. Βουλές του μέγα Δία!
Πόλεμο ζάρε-ν έστεσε, αναμεσώς στσι Τρώες
τσι μαυροκακομοίρηδες και στσ’ Ελληνες μεγάλο!
Ηθελε πούρι, απ’ των θνητώ’, που χανε σοπληθιάνει,
το βάρος να ξαλαφρωθεί η μάνα γής μια κι όξω!
Κι εγύρευγε ποπανωθιώς απ’ την αμάχη μέσα
να βγει ο πρώτος στσ’ Ελληνες. Εγω, ποτές δεν ήμουν
η τζόγια τση παληκαριάς στον πόλεμον εκείνο.
Κι ας εξεκίνησε για με και για το φανταξό μου!
Εμέ, μ’ επήρεν ο Ερμής στην κατσιφάρα μέσα
και μ’ ανεφαλοκούκλωσε - δεν μ’ έφηκεν ο Δίας
ζάρε όξ’ απ’ την σκέπη ντου- και μ’ έφερ’ έπα πώδε
στ’ αρχο Πρωτέα τον κουλέ! Για πλια σταμένο άντρα
τον είχε απ’ ούλους κι είπενε, πως, αν μ’ εφερνε πώδε,
αμάλαγο τον γάμο μου θα κράτουν με τον ρήγα
Μενέλαο. Κι εδά παε βρίχνομαι ‘γω μονάχη
κι ο άντρας μου ο βαριόμοιρος στον πόλεμο τση Τροίας.
Στρατό-ν εμάζωξε μαθώς κι επήγε να με φέρει.
Κι έχουν χαθεί στου Σκάμανδρου την ποταμίδ’ ανάδια 
αρίφνητες πολεμιστών ψυχές για όνομής μου.
Και σαν να μην μου φτάνανε τα πάθη που ‘χω σύρει,
όπου σταθώ κι όπου βρεθώ, γροικώ κατάρες μόνο!
Προδότρα με λογιάζουνε τ’ αντρούς μου κι είμαι, λέσιν,
αίτια, πως στον πόλεμο εμπήκαν οι γι-Ελλήνοι!
Είντα την θέλω ‘τσα ζωή; Γιάειντα να ζώ στον κόσμο;
Σαν μ’ έφερνε, μου ‘π’ ο Ερμής πως ‘θελ’ ‘α σογεράσω
ομάδι με τον άντρα μου στην δοξασμένη Σπάρτη
και πως στην υστεριά κι αυτός ‘θελ’ ‘α το μάθει τάξε,
πως μουδε επήγα αληθινά στην Τροία, μούδ’ εβγήκα
σε ξένου αντρούς την στρωμαθιά, ως με κατηγορούνε.
Οσο καιρόν ηζ’ ο Πρωτές κι εθώριε φως τση μέρας,
κιανείς δεν μου ‘πε μουδ’ αχνιά για παντρειές και γάμους.
Μα σαν εδιάβηκε στση γης το σκότος, ο υγιός του
καθημερνώς γυρεύγει μου γι’ άντρα να τονε πάρω!
Και για τ’ αντρούς μου την τιμή, ήρθα ‘παέ στο μνήμα
τ’ αρχο Πρωτέ και κάθομαι για παρακάλεσή ντου,
να μην μ’ αφήσ’ η χάρη ντου, να χάσω την τιμή μου.
Δοικά με ζάρε το κακό νάμι μου στην Ελλάδα,
μην μου μολέψει κι η ντροπή κορμί και νου! Μη, θέ μου!

ΤΕΥΚΡΟΣ
Ποιος είν’ ο Ρήγας του κουλέ; Ποιος έχει το παλάτι;
Απ’ τσι κολώνες του, μαθές, κι από τα ματζιπέθια
δείχνει πως το ‘χει άρχοντας πλούσος και τιμημένος!
Για τσι θεούς! Ποια ‘ν’ που θωρώ; Ποια φόνισα ‘χ’ ομπρός μου,
που ‘φαε εμέ κι ετόσουσάς απ’ τσ’ Αχαιούς στην Τροία;
Ε, απου μόνο των θεών την έχθρα να γνωρίσεις,
σαν μοιάζεις ως ετόσονά τσ’ Ελένης! Αν δεν ήμουν
σε ξένο τόπο, μ’ έ’τηνε την φόνισσα σαϊτα
‘θελ’ ‘α χαθείς, για να γευτείς την ιδιαμένη χάρη
του Δία τση κορδοκαράς, που τόσονά τση μοιάζεις!
ΕΛΕΝΗ
Γιαειντα κοντ’ άζουδε κι εσύ, όποιος κι αν είσαι, μου ‘χεις
ετσ’ αχτιμάνι και δεν θες μούδε να με ξανοίξεις;
Για τσι καημούς απου ‘φερε εις τσ’ Ελληνες εκείνη;
ΤΕΥΚΡΟΣ
Κερά, κι αν έσφαλα βαριά, συμπάθηση μου δώσε!
Μέγας θυμός με κυβερνά, κι απανωβγήκε ζάρε.
Κάτεχε, πως οι γι-Ελληνες θυμό πολύ γροικούνε
για την Ελένη, του Διός ως λέν την θυγατέρα!
ΕΛΕΝΗ
Ποιος εισαι, κι από που ‘ρχεσαι, κι έφταξες πώδε, ξένε;
ΤΕΥΚΡΟΣ
Είμαι κι εγώ από τσ’ Ελληνες τσ’ ασκημοποδωμένους!
ΕΛΕΝΗ
Για κειονά βαριόμοιρε δεν θες σκιας την Ελένη!
Ε, πε μου σκιάς, τίνος κυρού είσαι κι από ποιον τόπο;
ΤΕΥΚΡΟΣ
Τεύκρο με λένε, κι είμαι γιος του ρήγα Τελαμώνα.
Η Σαλαμίνα μ’ έθρεψε!
ΕΛΕΝΗ
…………………….. Κι είντά ‘ρθες για να κάμεις
επά, στου Νείλου ποταμού τον τόπο!

ΤΕΥΚΡΟΣ
……………………………….. Οι δικοί μου
μ’ εκακοποζυγώξανε απ’ την πατρίδα!
ΕΛΕΝΗ
………………………………….. Οϊ!
Ποιος και για είντα τό ‘καμε; Μέγα καημό μου δείχνεις!
ΤΕΥΚΡΟΣ
Ποιος; Ο πατέρας μου μαθές! Ο γι-άρχο Τελαμώνας
ΕΛΕΝΗ
Γιάειντα; Είντα μεγα κακό σου βρήκενε αιτία;
ΕΛΕΝΗ
Πως εις την Τροία εχάθηκεν ο αδερφός μ’ ο Αίας!
ΕΛΕΝΗ
Είντα; Ντα από την χέρα σου εχάθ’ ο αδερφός σου;
ΤΕΥΚΡΟΣ
Αμοναχός του στο σπαθί έπεσε κι εσκοτώθει!
ΕΛΕΝΗ
Γιάειντα; Τον νου ντου έχασε; Γιάειντα ‘τσιδα ‘χει πράξει;
ΤΕΥΚΡΟΣ
Ημπας κατέχεις του Πηλέ’ το γιο, τον Αχιλέα!
ΕΛΕΝΗ
Ναίσκες! Γαμπρός δεν ήτονε κι αυτός για την Ελένη;
ΤΕΥΚΡΟΣ
Ε, σαν εχάθη, ν-έφηκε για τ’ άρματά ντ’ αμάχη
μές τσι δικούς!
ΕΛΕΝΗ
……………Κι είντα λογιώς, έβλαψε σκιας τον Αία;
ΤΕΥΚΡΟΣ
Απ’ τον καημό σκοτώθηκεν, πως άλλος του τα ‘πήρε!
ΕΛΕΝΗ
Κι εσύ κακοπερνάς εδά για το δικό ντου πάθος;
ΤΕΥΚΡΟΣ
Και πως δεν εσκοτώθηκα μετά ντου!
ΕΛΕΝΗ
…………………………………. Ερμε ξένε!
Κι εσ’ ήσουνε στην Τροία;
ΤΕΥΚΡΟΣ
……………………… Ναι! Μ’ όσους την καταλύσαν.
Μα ‘δ’ αντικαταλυούμ’ εγώ!

ΕΛΕΝΗ
………………………….. Ντα έπεσεν η Τροία!
Εχάθ’; Εκάψανέ την-ε;
ΤΕΥΚΡΟΣ
…………………… Μουδε σημάδι στέκει
απ’ τσι κουλέδες τσ’ εδα μπλιο!
ΕΛΕΝΗ
…………………………… Ε, μαυρομοίρα Ελένη!
Για χάρη σου εχάθηκαν οι Φρύγες!
ΤΕΥΚΡΟΣ
……………………………… Κι οι γι-Ελλήνοι!
Μέγα κακό μας έφερε!
ΕΛΕΝΗ
…………………… Και πόσος καιρος πάει
απου πατήθηκε ο κουλές τση Τροίας;
ΤΕΥΚΡΟΣ
………………………………….. Εφτα χρόνοι!
Εφτά χρονιές περνούνε εδά!
ΕΛΕΝΗ
…………………….Και πόσα χρόνια πρίχου
ήσαστονε στην Τροία σκιας;
ΤΕΥΚΡΟΣ
……………………….. Πλια παρα δέκα χρόνους!
Πολλά φεγγάρια!
ΕΛΕΝΗ
……………… Κι εκεινά, τση Σπάρτης την γυναίκα
επήρετέ την; 
ΤΕΥΚΡΟΣ
…………. Απ’ τα κουρλιά ο άντρας τση την πήρε!
ΕΛΕΝΗ
Κι είδες την με τα μάθια σου γή κιανεις άλλος σ’ το ‘πε;
ΤΕΥΚΡΟΣ
Ως σε θωρώ κερά μου επά, ίδια τσα-έ την είδα!
ΕΛΕΝΗ
Κι επέρασέ σας απ’ το νου ήμπας πως σας επαίζαν
οι γι-αθανάτοι;
ΤΕΥΚΡΟΣ
…………… Αφεις την! Μην την ανεθιβάλεις!
ΕΛΕΝΗ
Για βέβοιο ζάρε το ‘χετε, το ιδετε;
ΤΕΥΚΡΟΣ
……………………………… Ναι κερά μου!
κι είδα την, κι εδά που μιλώ, σαν να την έχ’ ομπρός μου!
ΕΛΕΝΗ
Ας είναι! Κι έφταξε κοντό στο σπίτι τζη ποτές τση,
ομάδι με τον άντρα τζη;
ΤΕΥΚΡΟΣ
…………………….. Μουδε στο Αργος ήρθε,
μουδε στ’ Ευρώτα ποταμού τον τόπο δεν την είδαν.
ΕΛΕΝΗ
Ε, δε κακό απου βρηκε όσους κακοφοράσαι!
ΤΕΥΚΡΟΣ
Λένε πως εχαθήκανε κι αυτός κι αυτή μετά ντου!
ΕΛΕΝΗ
Ντα μονιταριστοί μαθές δεν έπλεξαν στο κύμμα
οι γι-Ελληνες;
ΤΕΥΚΡΟΣ
…………….. Επλέξανε! Μα έπιασε φουρτίνα
κι εξεχωρίσαν!
ΕΛΕΝΗ
…………… Ιδια πού; Σ’ ποια πάντα τση θαλάσσης;
ΤΕΥΚΡΟΣ
Ιδια όντεν ευρίχνουντον καταμεσίς τ’ Αιγαίου.
ΕΛΕΝΗ
Κι από στα τότες άθρωπος τον Μενελή δεν είδε;
ΤΕΥΚΡΟΣ
Κιανείς! Νεκρό τον έχουνε σε ούλη την Ελλάδα!
ΕΛΕΝΗ
Ε, δε καημός και χαλασμός! Κι η μάνα τση γι-Ελένης;
ΤΕΥΚΡΟΣ
Την Λήδα λές; Καιρό πολύ βρίχνεται εδά στον Αδη!
ΕΛΕΝΗ
Για τα ξεγιβεντίσματα τση κόρης τση εχάθη;
ΤΕΥΚΡΟΣ
Ως λένε! Την θελιά βαλε μονάχη στο λαιμό τζη!
ΕΛΕΝΗ
Και του Τυνδάρεω οι γιοί; Ζούν γή κι αυτοί ποθάναν;
ΤΕΥΚΡΟΣ
Δίφορα πούρι λέσιν τα! Και ζούνε και δεν ζούνε!

ΕΛΕΝΗ
Αχι κακά που μ’ ηύρανε; Και οι πλια πολ’ είντα λένε;
ΤΕΥΚΡΟΣ
Πως εγενήκανε θεοί και ζούνε μπλιο στ’ αστέρια!
ΕΛΕΝΗ
Καλό ναι σκιας ετούτονά! Κι οι γι-άλλοι είντα λένε;
ΤΕΥΚΡΟΣ
Πως εσκοτώθηκαν κι αυτοί κι αιτία η γι-αδερφή ντως!
Μα φτάνουν οι γι-αθιβολές που πιάσαμε κερά μου!
Δεν νταγιαντώ για τούτανά καθημερνώς να κλαίω!
Εγώ ‘ρθα στο παλάτι αυτό, να βρω την Θεονόη
την μάντισσα! Αείδαρε κι εσύ αρχόντισσά μου!
Αείδαρέ με να τη βρω, για να μου προφητέψει,
με πριμ’ αέρι πως θα μπω στο κύμα για την Κύπρο!
Εκειά μου ‘πεν ο Απόλλωνας να πάω και να χτίσω
μια πολιτεία, κι έκειδά κατοικηριό να κάμω
και Σαλαμίνα να την πώ για χάρη του νησού μου.
ΕΛΕΝΗ
Αγωμε ξένε στο καλό! Μα το ταξίδι πού χεις
ομπρός σου, ίδια ‘κεια που θες, θα τύχει να σε πάει.
Μα φύγε ξέν’ ογλήγορα! Να μη σε βρ’ επά πώδε
τ’ άρχο Πρωτέα ο υγιός, ο βασιλιάς του τόπου.
Εδά ‘ναι με τσι σκύλους του  βγαρμένος στο κυνήγι,
μα όποιον Ελληνα θα βρει στην Αίγυπτο σκοτώνει
Μη μου γυρεύγεις να σου πω το γιάειντα. Δεν σ’ το λέω!
Κι αν σ’ το λεγα δεν σε ‘φελά!   
ΤΕΥΚΡΟΣ
………………………….. Καλά τα λες γυναίκα!
Μαγάρι μέγα αντίχαρη στην χάρη να σου κάμουν
σκιας οι θεοί! Εις το κορμί-ν ομοιάζεις στην Ελένη,
μα δεν τση μοιάζεις στην ψυχή! Κακός χαημός μεγάλος
να την-ε βρεί και να χαθεί! Ποτές να μην γιαγύρει
εις τον Ευρώτα ποταμό, μα συ καλό να τύχεις!
ΕΛΕΝΗ
Σε είντα κλάημα δα να μπω; Πολλά μεγάλη θλίψη
μου ‘χει πλακώσει την ψυχή! Μέγα περίσσο βάρος!
Δάκρυα, θρήνοι, κλάηματα μου ‘ρχουνται! Αλλοίμονός μου! 
Αχι και είντα θα πρωτοπώ στο μοιρολοϊτό μου;


ΠΑΡΟΔΟΣ
ΚΟΜΟΣ
ΕΛΕΝΗ
Τση γής παρθένες ακριβοκόρες,
φτεροντυμένες, ανεφανείτε!
Ωριες Σειρήνες ελάστε λέω,
να μ’ ορτακέψετε στο μοιρολόϊ.
Ελάστε κι έχετε λωτού θιαμπόλια
απ’ την Λιβύη στα δυο σας χέρια
Ελάστε πώδε, να πούμε κόρες
τα που δοικούνε στα τόσα πάθη,
που σέρνω η γι-έρμη στον ξένο τόπο!
Ε, Περσεφόνη και να ‘χες πέψει,
κατά τα πάθη απου παθαίνω
και μοιρολόγια συνταιριασμένα
ν’ αναθιβάλω στα κλάηματά μου!
Μεγάλη αντίχαρη θα σου ‘χα πέψει
καημού τραγούδια ν’ αντιλαλήσουν
στον κάτω κόσμο για να φραθούνε
κι οι ποθαμένοι που ‘ναι μετά σου!
ΧΟΡΟΣ
Γυαλιά γυαλιά ‘μουν αναπαμένη,
σ’ ώρια καλάμια και σε χορτάρια.
Κι είχ’ απλωμένα στον μέγαν ήλιο,
καρνάδα πέπλα για να στεγνώξουν!
Μ’ ακουσα πόνου και παραπόνου
φωνή μεγάλη ν’ αντιλαλιέται.
Βόγγο και κλάημα και μοιρολόϊ
ήκουσα κι είπα, κιαμιά νεράϊδα
στ’ αόρι τρέχει κι αναθρηνάται,
γή σε σπηλιάρι δερνοκοπάται,
πως την-ε σέρνει ο μέγα Πάνας
να την-ε ρίξει στην στρωμαθιά ντου,
δική ντου τάξε να την κάμει,
κι αυτή δεν θέλει έτσα ζαράρι!
ΕΛΕΝΗ
Αχι γυναίκες, που σας επήραν,
απ’ την Ελλάδα κακοί κουρσάροι,
ηρθ’ ένας ναύτης από τσ’ Ελλήνους
και πόνους μου ‘φερε, περίσσο βάρος
στσι πόνους που σερνα ίσαμ’ οψάργας!
Είπε μου λώμπης πως εγκρεμίστει
τ’ ώριο καστέλι στην έρμη Τροία
κι ανελεήμονη φωθιά το ‘κάψε
και πως αιτία εγώ μαι μου ‘πε
και τ’ όνομά μου για τόσους φόνους
και τόσες θλίψες και δυστυχίες!
Είπε, πως έπιασ’ η πρώτη Ληδα
κι έβαλε φούρκα στην τραχηλιά τζη,
κι έσυρε κι έφυγεν από τον κόσμο
για όνομης μου! Εγώ ‘μ’ αιτία!
Ο άντρας μου, ‘πε, εχάθη, πάει,
θαλασσοπνίγηκε για όνομής μου!
Κι ο Κάστορά’ μας κι ο Πολυδεύκης,
διπλό καμάρι τσ’ έρμης πατρίδας,
από τον κόσμο μπλιο εχαθήκαν,
κι αφήσαν έρμες τσι γιόστρες, που ‘ναι
ανάδι’ ανάδια εις τον Ευρώτα
και δεν γροικούνται μπλιο των αλόγων
μουδε τα πέταλα μουδε τα λούρα!
ΧΟΡΟΣ
Ε, μαύρη τύχη και σφακωμένη,
απου σ’ ευρήκε αλλοί κι αλλοί σου!
Ε, την παντέρμη ζωή την έχεις
περάσει, από όσταν ο μέγας Δίας
θωριά τ’ ασπρόστηθου επήρε κύκνου,
κι αστραποχύθη, κι έλαμψ’ ο κόσμος,
κι ήμπε στον κόρφο στη πρώτης Ληδας,
για να σε σπείρει, να σε παιδιώσει!
Είντα σου λείπει από τα πάθη;
Είντα δεν έχεις κακό περάσει;
Η κερα μάνα σου ζαρ’ εφουρκίστει.
Τ’ ατζιμπραγά σου αδέρφια πάνε.
Δε π’ ‘α τα γέννησεν ο Ζας κι εκείνα,
δεν εχάρηκανε στην έρμη ζήση.
Τον έρμο τόπο απου γεννήθεις,
χρόνια δεν έχεις θωρώντας, λέω
και μέσα σ’ ούλες τσι πολιτείες,
βγανιά σου βγάλαν κακή πως έχεις
σ’ ενούς βαρβάρου την κλίνη θέσει.
Στο μαύρο κύμμα επνίγει λένε
ο άντρας που ‘χες παρμένο κόρη,
Κι ουδέποτέ σου στο πατρικό σου
θ’ αντιγιαγύρεις χαρά να δώσεις.
Μουδε θα ν- έμπεις στην εκκλησία
τση χαρκιαδένιας θεάς την χάρη!
ΕΛΕΝΗ
Ποιος απ’ τσ’ Ελλήνους γή απ’ τσι Φρύγες
είχε τον πεύκο λατομημένο,
που ‘φερε δάκρυα στην γή τση Τροίας;
Ηύρε του Πρίαμου ο γιος τον πεύκο, 
κι έκατσε κι έχτισε καράβ’ ακαίριο,
κι ήμπε στση θάλασσας την έρμη ράχη,
κι απ’ των βαρβάρω τα βιλαέθια
ήρθε στο τόπο μου, στο σπιτικό μου,
ν’ αναγυρέψει, την εμορφιά μου
και την φιλιά μου να λαγωνέψει.
Μετά ντου, η φόνισσα, η γι-Αφροδίτη
η δολοπλόκα, εκλούθιε κι ήρθε,
κι εσυρε κι έδωκε θροφή του χάρου
τόσους Ελλήνους και τσι Τρωγιάνους!
Ε, μαυρομοίρα απου ‘μαι πούρι;
Μα πιασ’ η γι-Ηρα η παινεμένη 
από του Δια την μεγ’ αγκάλη 
που ΄χε θρονί τζη μαλαματένιο
και πέμπει ν-άρχο μαντατοφόρο
το γοργοπόδη Ερμή να μ’ εύρει.
Κι ήρθε και μ’ ηύρε κι έκοβγα ρόδα,
ρόδα δροσάτα και στην ποδιά μου
τα ‘βανα μάτσα, για να τα πάω
στην Αθηνά μας την χαρκιαδένια
Χύνετ’ αρπά με και δίδει πάνω
κι από τ’ αέρα τσ’ αθωρες στράτες
έπαδε μ’ έφερε σ’ άχαρο τόπο,
την μαυρομοίρα, που ‘μ’ η γι-αιτία
κι εσφαξε η μάχαιρα τόσους Ελλήνους
και τόσους Φρύγες! Κι εδά γροικάται
στου Σιμοέντα την ποταμίδα
κακό το νάμι μου και ντροπιασμένο
Ντροπή λω σέρνω, κι ας είναι ψόμμα!
ΧΟΡΟΣ
Κατέχω το πως τα κακά σε ζώνουν γύρου γύρου
Μα κάμε καερέτι μπλιο βάσταξε τον καημό σου!
ΕΛΕΝΗ
Σ’ είντα ζυγό δεν μ’ έδεσε βαρύ το ριζικό μου;
Ημπας και δεν μ’ εγέννησε θάμασμα των αθρώπων
η μάνα μου; Ποι’ αργείτισσα γή βάρβαρη γυναίκα
εγέννησε ποτές αυγό ωσαν κι αυτήν, απου ‘χε
για μένα με τον κύκνο Ζα τον ίδιο ζευγαρώσει;
Θάμασμα, σαν την γέννα μου, έσυρε κι η ζωή μου
Η γι-Ηρα και τα κάλη μου μαθές ητον αιτία!
Ε, την παντέρμη μου θωριά και να ‘χα-ν είχε σβήσει,
κι αντίς για την καλομορφιά νά ‘περνα την ασκήμια,
για να χαθεί το νάμι μου, να ‘ποξεχάσουν πούρι,
οι γι-Ελληνες, ότι κακό κοζέρνουν στο κορμί μου
και να κρατήξουν τα καλά! Βαριά ν’ η συμφορά μου,
μα νταγιαντώ τηνε κι εγώ, ως νταγιαντούνε κι άλλοι,
απου κακοπερνούσινε! Πολλά κακά με ζώνουν.
Δίχως να φταίω δεν γροικώ όξω τον κακό λόγο
Κι είν’ η βγανιά βαρύ κακό, πλια κι απο την αλήθεια
αν σε κατηγορούσινε για έργα που δεν έχεις
κάμει ποτές, μουδ’ αίτια βρίχνεσαι! Είχ’ αλλότες,
είχα, μα ‘δα δεν έχω μπλιο ν-άγκυρα την ελπίδα
πως θελ’ ‘α ν-έρθ’ ο άντρας μου να με γλιτώσει ζάρε
απ’ τα κακά που βρίχνομαι, μα ‘χάθηκε κι εκείνος!
Εχάθηκε, κι επνίγηκε, του γι-ήλιου φως δεν βλέπει!
Εχάθηκε κι η μάνα μου κι εγώ ‘μ’ η φόνισσά τζη.
Αδικα πήγε κι έχω δα βάρος και το χαημό τζη!
Η γι-έρμ’ η θυγατέρα μου, το φέγγος του σπιθιού μου,
κακογερνά, ανύπαντρη παρθένα μοναχή τζη!
Τα δυο μ’ αδέρφια, του Διός τ’ ατζιμπραγά κοπέλια,
δεν είναι μπλιο σε τούτονέ τον κόσμο, παν κι εκείνοι!
Κι εγώ πομένω ζωντανή στσ’ ατσιποδιές ζωσμένη.
Κι είντα πως είμαι ζωντανή, νεκρή με λογαριάζουν!
Κι ύστερα ειντα μου γίνηκε; Αν πάω και στην Σπάρτη,
δεν θα μ’ αφήσουν να διαβώ του καστελιού τσι πόρτες.
Θαρούν και δίκια το θαρούν, πως η γι-Ελένη εχάθη
ομάδι του Μενέλαου στο γιαγερμό τση Τροίας!
Κι αν ήζ’ εκείνος, σαόικα θελ’ ‘α μ’ αναγνωρίσει
απ’ τα σημάδια του κορμιού που μόν’ αυτός κατέχει
Μα τούτονά δεν γίνεται, μουδε και θα ξετρέξει.
Γιαειντα μαθώς ακόμη ζω; Είντα με περιμένει;
Για να γλιτώσω ζάβαλες, από τα βάσανά μου
μου πρέπει άντρα βάρβαρο να πάρω, ν’ αποτάξω
φαγιά και πλούθια; Σάοικα! Μα κι είντας; Η γυναίκα
αν-ε σταθεί, να παντρευτεί τον που δεν θέλει γι’ άντρα
δεν δείχνει σέβας, μουδ’ αυτού, μουδε και τσ’ απατής τζη.
Καλιά να μ’ εύρει θάνατος, μα να ‘ναι τιμημένος!
Μέγα ντροπή το κρέμασμα. Οντίμως ως κι οι δούλοι
το ‘χουνε γι’ακρ’ ατίμαση! Αρχοντικό γροικάται
κι ευγενικό το κοβγερό σπαθί, π’ οντε θα πέσει,
γιοργά στον Αδη σε λαλεί! Αχι την δυστυχιά μου!
Εχάθηκα! Εβούλησα! Πλια κάτω λω δεν πάει!
Σ’ άλλες γυναίκες την χαρά χαρίζουνε τα κάλη,
μα ‘μέ μ’ εξεκουμπήσανε!
ΧΟΡΟΣ
………………………. Ελένη, όσα σου ‘πε
ο ξένος ός κι αν ήτονε, γι’ αλήθεια μην τα πάρεις!
ΕΛΕΝΗ
Εχάθηκ’ ο Μενέλαος! Απαρθινά μου το ‘πε!
ΧΟΡΟΣ
Σωπα κερά μου! Ταχτικά η αλήθεια βγαίνει ψόμα!
ΕΛΕΝΗ
Μα ταχτικά κι αληθινό το ψόμα ξετελεύγει!
ΧΟΡΟΣ
Μα γιάειντα μόνο στο κακό γυρίζει ο νους σου πούρι;
ΕΛΕΝΗ
Φόβος κακός αναγυρού με ζώνει!
ΧΟΡΟΣ
……………………………… Στο παλάτι
δεν σ’ αγαπά κιανείς μαθές;
ΕΛΕΝΗ
………………………… ούλοι ν-αγάπη μου ‘χουν!
Οξω κειονά απου γυρέ’ γυναίκα να με πάρει.
ΧΟΡΟΣ
Κατέχεις είντα θα γενείς; Παραίτησε το μνήμα
ΕΛΕΝΗ
Να κάμω είντα; Πέ μου το; Είντα μου δασκαλεύγεις;
ΧΟΡΟΣ
Αμε στον πύργο για να βρεις τση θαλασσονεράϊδας,
την κόρη, την Θεόνοη, την μέγα κατεχάρα.
Να την ρωτήξεις ανε ζει ο άντρας σου στον κόσμο,
γή δεν θωρεί του γι-ήλιου φως. Κι απής σου προφητέψει
σιγούρα, τότες γή θα κλαίς γή θα ξαναγελάσεις!
Γιάειντα να κλαίς πρίχου μαθώς να μάθεις την αλήθεια;
Φρουκού μου σήκω κι άφησε του μνήμα! Αμε λέω
να την-ε βρεις και ρώτα την και μάθ’ ότι γυρεύγεις!
Εχεις στο σπίτι απου ζεις άθρωπο που κατέχει
Κι αλλού φρουκάσαι σ’ ότι πουν. Αγωμε και κλουθούμε
μέσα κι εμείς, ν’ ακούσομε ότι σου προφητέψει
η νια παρθένα! Σάλευγε! Ν’ αειδάρουν οι γυναίκες
πρέπει η μια την άλλη ντως!
ΕΛΕΝΗ
………………………… Καλές μου, οι δασκαλιές σας
πρόσβαρες είναι και σωστές! Αειντέστε σκιας να πάμε!
Εμπάστε στο παλάτι! Ομπρός! Κλουθάτε μου να μπούμε!
Να μάθομαι είντα βάσανα με καρτερούν ακόμη!
ΧΟΡΟΣ
Κλουθούμε σου μετα χαράς!
ΕΛΕΝΗ
………………………… Ε, μέρα! Μαύρη μέρα!
Ποιο θλιβερο φυλάγεις μου νέο ν’ ακούσω πάλι!
ΧΟΡΟΣ
Μην μελετάς τα βάσανα! Μην τα πρωτοθρηνάσαι!
ΕΛΕΝΗ
Είντα κοντό του κύρη μου να ‘τρεξε! Αχι θέ μου!
Θωρεί το τεσσαράλογο του γι-ήλιου φως αμάξι;
Θωρεί τ’ αστέρια στ’ ουρανού τσι στράτες πως σαλεύγουν,
γή στ’ αποκατωθιώς τση γής, μεσα στα μαύρα σκότη,
ιδια μοιρα ‘χει των νεκρώ;
ΧΟΡΟΣ
……………………….. Εχε κερά μου ελπίδα!
Εχε για τα μελούμενα ελπίδα πως καλά ‘ναι!
ΕΛΕΝΗ
Ευρώτ’ Ευρώτα δροσερέ με τα χλωρά καλάμια,
εσένα πρωτ’ αθιβολή πιάνω και σ’ εξορκίζω
πέ μου αν είν’ αληθινή η λήτη που χω ‘κούσει.
Εχάθηκεν ο άντρας μου γή ψόμματα ‘ναι τάξε;
Κι αμνόγω σου πως γή σκοινί θα δέσω στο λαιμό μου,
να φουρκιστώ, γή κοβγερό μαχαίρι στην καρδιά μου
θα μπήξω, ρέχτρα να χυθεί το αίμα τζη στο χώμα.
Κουρμπάνι σκιας στσι τρεις θεές ετσα θα ξετελέψω,
και στου Πριάμου τον υγιό που ‘ταν βοσκός στην Ιδα
κι εφύσα το θιαμπόλι ντου στου κύρη τα μιτάτα!
ΧΟΡΟΣ
Αλλού να πέσει το κακό! Εσέ να τρέξει η τύχη!
ΕΛΕΝΗ
Ε, Τροία κακορίζικη! Αδικα των αδίκω
ερήμαξες κι εχάθηκες κι εκαταλύθεις ζάρε!
Για πράμα που δεν έγινε. Τα δώρα τσ’ Αφροδίτης
αστέρευτα μου δώσανε δάκρυα και μοιρολόγια!
Αίματα ρέχτρες, ποταμούς! Πάθη στα πάθ’ απάνω!
Θρήνους στσι θρήνους! Βάσανα! Πόσες μανάδες πούρι,
δεν έχασαν τα τέκνα ντως και πόσες αδερφίδες,
στο Σκάμανδρο δεν έριξαν κομμένα τα μαλιά ντως
για τ’ αδικοχαημένα ντως, τα σκοτωμέν’ αδέρφια;
Πόσες γυναίκες ζάβαλες, στον τόπο των Ελληνων,
δεν έσυραν θρηνου σκριλιά και δεν εκουρκουνίσαν
απ’ την πολλήν απελπισάν την ώρια κεφαλή ντως;
Πόσες στα μάγουλά ντων-ε δεν έσυραν τ’ ανύχια,
ίσαμ’ απου σκιστήκανε κι αιματωβουρωθήκαν;
Ε, Καλλιστώ! Καλότυχη παρθένα τσ’ Αρκαδίας,
π’ αλλότες σου ‘δωκεν ο Ζας, για να σε σμίξει πούρι,
κορμί θεριού, τετράποδου, η μοίρα η γι-εδική σου
καλιά ‘ταν απ’ τση μάνας μου! Η θλίψη σου ‘ναι λίγη,
κι ας έχεις μαλιαρό κορμί και λιόντισας την όψη!
Ωσάν κι εμέ, του Μέροπα η κόρη η Τιτανίδα
είχεν περίσσα ομορφιά, μα έπιασ’ η γι-Αρτέμη
κι οργίστηκέ τζη και πριχού να την αποζυγώξει
την έκαμε χρυσόκερη λαφίνα! Μα εμένα 
τα κάλη μου αφάνισαν του Δάρδανου τα κάστρα
κι αρίφνητους απ’ τσ’ Ελληνες!

ΠΡΩΤΟ ΕΠΕΙΣΟΔΙΟ
ΜΕΝΕΛΑΟΣ
Πέλοπα λέω Πέλοπα, απού ‘μπες εις τον σβίδο
στην Πίσα με τ’ αμάξι σου ενάντια τ’ Οινομάου,
καλιά τονε απ’ τη ζωή να ‘φευγες ίδια τότες,
οντεν εκάλιες τσι θεούς στο παινεμένο γλέντι,
παρά να γέννας τον Ατρέ τον κύρη το δικό μου!
Αυτός μαθές για ταίρι ντου την Αερόπη επήρε
κι εκαμε εμέ κι ατζιμπραγό τον Αγαμέμν’ αδέρφι.
Εμένα –και δεν το ‘χω μπλιο για καυχησά μου ζάρε!-
πού ‘βαλα στο βαρύ κουπί μιλιούνια στρατιώτες
κι επήγα τσι εκόντας τως στην ξακουσμένη Τροία!
Εκόντας κι όϊ στανικώς, -μα τύραννος δεν ήμουν-,
εκόντας μου κλουθήξανε τα νιάτα των Ελλήνων!
Πολλοί χαθήκαν έκειδά μα ‘ν’ και πολλοί περίσσοι
που χαίρουν σαν εγιάγυραν γεροί, απ’ του κυμμάτου
τον κίνδυνο, κι εφέρανε των αδικοχαημένων
το νάμ’ οπίσω. Μα εγώ στσι πλάτες των κυμμάτω
γυρίζω ακόμη! Οσες χρονιές έκαμα λω την Τροία
να πάρω, άλλα τόσανα χρόνια περιπλανιούμαι!
Κι όσο πληθιαίνει η γι-εχταγή στο σπίτι μου να φτάξω
τόσο δε ‘φήνουν οι θεοί να μου ξετρέξει πούρι!
Καιρό δα σ’ αφιλόξενες γυαλιές περιπλανιούμαι
εις την Λυβίη, κι ως θα ιδώ την έρμη μου πατρίδα
από μακρά, γιαμιάς καιρός πιάνει και τραμουντάνα
και με παντά πολλά μακρυά! Ποτές αέρας πρίμος
στ’ άρμενα μου δεν έπιασε στην Σπάρτη να με πάει!
Μα ‘δα μπλιο θαλασσόδαρτος και θαλασσοπνιμένος
εφταξα πώδ’ αμοναχός, δίχως κιανένα φίλο.
Κομμάθια το καράβι μου πρίν γίνει στα χαράκια,
εμόνταρα κι εγκάλιασα το ξύλο τση καρίνας
αμοναχός, κι ανέσυρα μετά μου την Ελένη
π’ από την Τροία μου κλουθά! Ποιός είν ο τόπος πώδε,
ποιοι τονε κατοικούσινε, δεν το κατέχ’ ακόμη!
Τσούλια ‘ν’ τα ρούχα που φορώ, κι έχω ντροπή μεγάλη
να βγω να μάθω! Ντρέπομαι τσ’ αθρώπους να ρωτήξω!
Οποιος μαθώς ψηλά ‘τονε, κι έπεσε χάμε, το ‘χει
για πλια κακό από κειονά ν-απού ‘μαθε στα πάθη!
Μεγάλη ανάγκη μ’ έχει ‘δα στα βάσανα βαρμένο!
Ψωμί και ρούχα λείβομαι, ένα πανί ‘χω μόνο
ζωσά! Πανί του καραβιού! Τα πλουμιστά μου ρούχα 
τα πήρ’ η μαύρη θάλασσα. Σ’ ένα βαθύ σπηλιάρι
στο γυρογιάλι ν-έχωσα το ταίρι μου, απου ‘ναι
η μάνα των βασάνων μου κι η γι-άιτια στα πάθη.
Κι όσους από τσ’ ορτάκιδες επόμειναν μετά μου
τσι ‘χω και την φυλάγουνε. Αμοναχός γυρίζω,
για χάρη ντως, ήμπας και βρω πράμα να φάν κι εκείνοι.
Κι είδα το σπίτι τούτονέ με τσ’ αψηλές κολώνες
και την πορτέλα –σάοικα αρχοντικό θα-ν είναι-
κι εσίμωσα, ήμπας και βρω πράμα να τσι ταϊσω.
Απ’ τσι φτωχούς είντα θα βρείς όφελος κι ας το θένε.
Ε! Δεν ειναι πορτάρης ‘πα να βγει κι απώς να πάει
να μαντατέψει τ’ αφεντός τα πάθη τα δικά μου;
ΓΡΙΑ
Ποιος είναι απ’ όξω; Ποιος χτυπά; Φύγε κι αφεις την πόρτα!
Φύγε να μην κακοφανεί στσ’ αφέντες η τραβάγια,
και βγουν και σε σκοτώσουνε! Α, δη δεν ξεμπερδένεις,
περίτου να ‘σαι Ελληνας. Φύγε για το καλό σου!
ΜΕΝΕΛΑΟΣ
Καλά τα λες καλή κερά και το γιαμιάς φρουκούμαι
μα μιάολια μαλάκωσε!
ΓΡΙΑ
…………………….. Φύγε σου λέω ξένε!
Ν’ αποζυγώνω τσ’ Ελληνες μ’ έχουν επά απ’ το σπίτι!
ΜΕΝΕΛΑΟΣ
Αφεις την χέρα μου κερά! Εϊπα σου μην με μπώθεις!
ΓΡΙΑ
Σάλευγε λω! Συβάσου μου! Εσύ θα σ’ η γι-αίτια
σ’ ότι κακό και να σε βρει!
ΜΕΝΕΛΑΟΣ
……………………….. Αμε κερά μου μέσα
και πε στσ’ αφέντες σου για με!
ΓΡΙΑ
……………………………. Αν τως το μηνυτέψω
μέγα κακό θα σου γενεί!
ΜΕΝΕΛΑΟΣ
…………………….. Τση θαλασσοπνιμένους
δεν τσι πειράζει άθρωπος!
ΓΡΙΑ
……………………… Φύγ’ από ‘πα σου λέω!
Αλλο σπιτι σύρε να βρεις!
ΜΕΝΕΛΑΟΣ
……………………… Ποθές κερά δεν πάω!
Σύβάσου κι άφεις με να μπω!
ΓΡΙΑ
…………………………. Ε, δε καζάς που μ’ ηύρε!
Γιαμιάς θα σε ποβγάλουνε!
ΜΕΝΕΛΑΟΣ
……………………… Αλλοί κι αλλοίμονός μου!
Που ‘ν’ ο στρατός απου ‘χα γω ο χιλιοδοξασμένος!
ΓΡΙΑ
Αλλού θα είχες την τιμή! Οϊ παδε!
ΜΕΝΕΛΑΟΣ
………………………………. Γροικάτε
θεοί πως μ’ ανεμπαίζουνε;
ΓΡΙΑ
………………………. Ξένε γιάειντα δακρύζεις;
Εϊντα σου καίει την καρδιά;
ΜΕΝΕΛΑΟΣ
………………………. Τα πρώτ’ ανεθιβάλω!
Ητον καιρός που μου ‘τρεχε κι εμέ η τύχη ζάρε!
ΓΡΙΑ
Ε, άμ’ ‘α βρεις τσι φίλους σου να κλάψεις!
ΜΕΝΕΛΑΟΣ
………………………………………. Ε, κερά μου
Ποιος είν’ ο τόπος τούτοσές; Τίνος ειν το παλάτι;
ΓΡΙΑ
Ο τόπος είν’ η γι-Αίγυπτος! Και τούτο το παλάτι
είν’ του Πρωτέα η κατοικιά!
ΜΕΝΕΛΑΟΣ
…………………………. Η Αίγυπτος μου λέεις;
Πού φταξα πάλι! Εγιούγια μου!
ΓΡΙΑ
……………………………. Ειντα κακό ‘χει ο Νείλος
και δεν σ’ αρέσει ξένε; Πέ!
ΜΕΝΕΛΑΟΣ
………………………. Δροσά κακό δεν έχει!
Για τα κακά που μ’ ηύρανε κλαίω κι αναστενάζω!
ΓΡΙΑ
Δεν είσαι ξένε μοναχός κι άλλοι κακοπερνούνε!
ΜΕΝΕΛΑΟΣ
Κι ο ρήγας απου μου ‘λεγες μέσα κοντό ‘ναι; Πού ‘ναι;
ΓΡΙΑ
Ετούτονέ ‘ν’ το μνήμα ντου! Ο γιός του βασιλεύγει.
ΜΕΝΕΛΑΟΣ
Και που ‘ν’ τον; Μέσα βρίχνεται γή λείπει;

ΓΡΙΑ
……………………………………….. Λείπει ξένε!
Μέγας εχθρός για τσ’ Ελληνες είν’ ο καινούργιος ρήγας.
ΜΕΝΕΛΑΟΣ
Ντα σ’ είντα ‘δα του φταίξανε κι εγώ θα το πλερώσω;
ΓΡΙΑ
Του Ζα την κόρην έχει επά, την όμορφη Ελένη!
ΜΕΝΕΛΑΟΣ
Ειντα πες; Ποιά ‘χει ‘πα μου λες; Για ξαναπέ το πάλι!
ΓΡΙΑ
Την κόρη του Τυνδάρεω από την Σπάρτη λέω!
ΜΕΝΕΛΑΟΣ
Ντα απο ‘που ‘ρθε επά γριά; Πέ μου, φανέρωσέ μου!
ΓΡΙΑ
Είπα σου πως εκόπιασε από την Σπάρτη ξένε!
ΜΕΝΕΛΑΟΣ
Πότες; Κοντό κι απ’ την σπηλιά την κλέψαν; Πότες ήρθε;
ΓΡΙΑ
Πρίχου να μπούν’ οι γι-Αχαιοί στον πόλεμο τση Τροίας!
Μα φύγε μπλιο! Ωρα κακή ηύρηκες να ‘ρθεις ξένε!
Νεκατωμένα πράματα γίνουνται στο παλάτι!
Περίσ’ ανελωμη ‘χομε! Αν σ’ εύρει πώδ’ ο ρήγας,
αντίς για καλοσκάμνισμα, θάνατο θα σου δώσει!
Αγάπη ‘χω για στσ’ Ελληνες, μα και του ρήγα φόβο,
για κείονα σ’ εμότσαρα κι εκακομίλησά σου!
ΜΕΝΕΛΑΟΣ
Είντα να πω; Είντ’ ‘α γενώ; Ατσιποδιές καινούργιες
μ’ ευρήκαν, πλια χειρότερες από τσι προτινές μου
Από την Τροία έφταξα κι έφερα την Ελένη
κι ηύρα σπηλιάρι στην γυαλιά κι έχωσα τηνε μέσα,
κι εδά μαθαίνω, πως επά, σ’ ετούτο το παλάτι,
είν’ άλλη μια, κι ως μου ‘πενε, Ελένη την-ε λένε.
Κι είπεν η γρά πως του Διός είναι η θυγατέρα!
Ημπας στο Νείλο ζει κιανείς και Δία τονε λένε;
Μα ένας είναι πούρ’ ο Ζας και ζει στα επουράνια!
Ημπας κι υπάρχει αλλού ποθές Σπάρτη, όξ’ από κείνη
που βρίχνεται στσι καλαμιές τ’ Ευρώτα ανάδι’ ανάδια;
Ενα κατέχω ‘γω να λεν Τυνδάρεω στον κόσμο!
Δευτερη Λακεδαίμονα δεν στέκει! Μούδε Τροία!
Μα ως θωρώ θα βρίχνουνται πολλοί στην οικουμένη
απου ‘χουν ίδιο όνομα κι είν’ και πολλές γυναίκες
και πολιτείες. Σάοικα! Παράξενο γροικάται,
μα είντα μπλιο να πω κι εγώ! Ποθές, Ποθές δεν πάω!
Δεν θα με πιάσει τρέμουλο απ’ τση γριάς τα λόγια!
Ποιος άντρας πούρι θα βρεθεί ως τόσο κακονούσης,
που, σαν θα μάθει πως με λέν, ψωμί δεν θα μου δώσει.
Σ’ ούλην την γης εκούσανε για την φωθιά τση Τροίας
κι εμένα που την έναψα τον Μενελή κατέχουν! 
Στού ρήγα την αναμονή θα κάτσω! Δεν ταράσσω!
Δυο τρόπους για να φυλαχτώ έχω! Κακός αν είναι
γερά γερά θα π’ ‘α χωστώ στο μεσοβουλισμένο
καράβι μου, μ’ αν είν’ καλός και δείξει καλοσύνη
θα του γυρέψω αειδάρισμα στην κακοπόδωσή μου!
Αλλο κακό χειρότερο στον κόσμο δεν υπάρχει
οξω να διακονεύγομαι ρήγας σε ξένο ρήγα!
Μα η γι-ανάγκη το ‘φερε! Αλλότες είπεν ένας
κι ήτον ο λόγος του σοφός πως είναι η γι-ανάγκη
η πλια μεγάλη δύναμη!

EΠIΠAPOΔOΣ
ΧΟΡΟΣ
Ημουνε κι ήκουσα κι εγώ την μάντισσα στον κούλε,
«Ο βασιλιάς Μενέλαος δεν βρίχνεται στον Αδη»,
μας είπε ξεκαθαριστά! Σκοτίδι δεν γνωρίζει!
Τάφος δεν τον εσκέπασε! Στο κύμμα παραδέρνει,
κι ακόμη λέει δεν έπιασε λιμάνι στην πατρίδα.
Αμοναχός δίχως δικούς πλανιέται στα πελάγη
Απ’ όντεν επαραίτησε τση Τροίας τ’ ακρογυάλια
με το καράβι ντέλεται σ’ όπου γυαλιές στον κόσμο!

ΕΛΕΝΗ
Εξαναγιάγυρα κι εγώ στο μνήμα που ‘χ’ ομπρός μου
σαν έπηρα νέα καλά από την Θεονόη,
απου κατέχει τα πολλά κι αλήθεια λέει πάντα
ο άντρας μου ‘πενε πως ζει στο φως στον κόσμ’ απάνω
και πως πλανιέται εδά καιρούς σ’ όπου γυαλιές και κόρφους
με το καράβι μα θα ‘ρθει! Οτι ώρα ξεμπερδέσει
απ’ τα πολλά τα βάσανα, θα ‘ρθει να με γυρέψει!
Ενα δεν είπε αν σωθεί οντε θα φτάξει πώδε!
Εξελησμόνησα μαθές κι εγώ να την ρωτήξω,
απ’ την χαρά απου ‘κουσα σαν μου ΄πε πως ζει πούρι!
Επά κοντά τον έριξε μου πε το μαύρο κύμμα,
μ’ όσους αντρες του πόμειναν! Αχι Μενέλαέ μου!
Πότες θα-ν έρθεις! Ελα μπλιο! Μεγάλη εχταγή ‘χω
να σ’ αντικρύσω! Τούτοσές ποιος είναι; Ποιος; Τρομάσω
πως του Πρωτέα ο υγιός ο τρισκαταραμένος
κακό μου κατεργάζεται! Στο μνήμα ας γλακήξω
σαν το πουλάρι γλήγορα σαν την κουζουλαμένη!
Ποιος είν’ ο αγριόθωρος που με ζυγώνει πούρι
για να με πιάσει;
ΜΕΝΕΛΑΟΣ
………………Ε, κερά! Κερά τρομαριασμένη
απου γλακάς να πας να βγείς στου τάφου τα σκαλούνια
γή στο βωμό, ανήμενε! Στάσου να σε ρωτήξω!
Ως είδα λώ την όψη σου εκόπη-ν η φωνή μου!
Εχασα τα ιλλούδια μου!
ΕΛΕΝΗ
……………………. Ε, δε κακό γυναίκες
Ε, δε μεγάλην αδικιά! Αλικοντίδα μπαίνει!
Δεν ‘φήνει ετούτος ο κακός να φτάξω στο μνημείο!
Βαστά με εδά! Του βασιλιά ξανοίγει να με δώσει!
Ο γάμος να ξετελευτεί,  κι ας μην το θέλω! Αχι!
ΜΕΝΕΛΑΟΣ
Κερά, δεν είμ’ εγώ ληστής μουδε κακούς αειδάρω!
ΕΛΕΝΗ
Μα από τα ρούχα που φορείς δείχνεις κακός!
ΜΕΛΕΛΑΟΣ
………………………………………. Κερά μου
Στάσου, το φόβο πόβγαλε! Μη θες να φύγεις! Στάσου!
ΕΛΕΝΗ
Εστάθηκα σαν έφταξα κι άγγιξα του μνημάτου!
ΜΕΝΕΛΑΟΣ
Ποια ‘σαι κερά μου; Ποια θωρώ και στέκει ομπρός μου; Πέ μου!
ΕΛΕΝΗ
Οτι ρωτάς ρωτώ κι εγώ! Ποιος είσαι ξένε; Λέγε!
ΜΕΝΕΛΑΟΣ
Δεν είδα άλλη επά που ζω, ετόσονά να μοιάζει!
ΕΛΕΝΗ
Θε μου! Απ’ το θεό γραφτό να βρίχνεις τσι δικούς σου!

ΜΕΝΕΛΑΟΣ
Απ’ την Ελλάδα ‘σαι κερά, γή απ’ αυτό τον τόπο;
ΕΛΕΝΗ
Απ’ την Ελλάδα! Εσύ μου πε, ξέν’ απο που ‘ρθες πούρι;
ΜΕΝΕΛΑΟΣ
Ιδια με την Ελένη μου σε κάνω ‘γω, γυναίκα!
ΕΛΕΝΗ
Κι εγώ με το Μενέλαο! Εχασα τα μυαλά μου!
ΜΕΝΕΛΑΟΣ
Καλά το λες! Εγνώρισες το δυστυχή απου ‘χεις
ομπρός σου!
ΕΛΕΝΗ
…………. Κι αν επέρασαν χρόνια το ταίρι σου ‘βρες!
ΜΕΝΕΛΑΟΣ
Το ταίρι μου; Πάψε κερά! Πάψε και μή μ’ αγγίζεις!
ΕΛΕΝΗ
Το ταίρι, π’ ο Τυνδάρεως, ο κύρης μ’, έδωκέ σου!
ΜΕΝΕΛΑΟΣ
Εκάτη φωτεινότατη ! Δώσε μου μπλιο κι εμένα
ονειροφανταξά καλά!
ΕΛΕΝΗ
………………….. Δεν είμαι εγώ τσ’ Εκάτης
που κυβερνά τα τρίστρατα ορτάκισσα καλέ μου!
ΜΕΝΕΛΑΟΣ
Ναι, μα κι εγώ δεν έπηρα για ταίρι δυο γυναίκες!
ΕΛΕΝΗ
Ντα ποια άλλη στο κλινάρι σου έχεις και στην εξά σου 
ΜΕΝΕΛΑΟΣ
Εκείνηνα που βρίχνεται εις την γυαλιά στο σπήλιο
κι από την Τροία μου κλουθά!
ΕΛΕΝΗ
……………………………Εμένα μόνο έχεις 
για ταίρι σου στ’ αληθινά!
ΜΕΝΕΛΑΟΣ
……………………….. μουδ’ έχασα το φως μου
μούδε κι εχάλασέ μ’ ο νους!
ΕΛΕΝΗ
………………………….Ως με θωρείς, πέ, μοιάζω
εγω τσ’ Ελένης; -Ξάνοιξε και πέ μου!- Γή δεν μοιάζω;

ΜΕΝΕΛΑΟΣ
Στην όψη μοιάζεις! Μα θαρώ πως δεν τση μοιάζεις σ’ ούλα.
ΕΛΕΝΗ
Βάλε το νου σου να σκεφτεί! Εσύ μαθώς κατέχεις!
ΜΕΝΕΛΑΟΣ
Μοιάζεις τση λέω, μοιάζεις τση! Να τ’ αρνηθώ δεν φτάνω!
ΕΛΕΝΗ
Ντα ποιος άλλος θα σου το πει όξ’ απ’ τα δυο σ’ αμάθια;
ΜΕΝΕΛΑΟΣ
Μα χω την άλλη ταίρι μου! Επά ‘ν’ που τα χαλούμε!
ΕΛΕΝΗ
Στην Τροία ένα φανταξό επήγ’ αντίπητού μου!
ΜΕΝΕΛΑΟΣ
Ντα ποιος συντάσει τσ’ ασκιανούς βέβοιοι θνητοί να δείχνουν;
ΕΛΕΝΗ
Το ταίρι απου ‘χεις το ‘σασεν η γι-ογρασά τ’ αέρα!
ΜΕΝΕΛΑΟΣ
Δεν σου πιστεύγω στα που λές! Ποιος θεος το ‘χει κάμει;
ΕΛΕΝΗ
Η γι-Ηρα! Δεν το μπάταιρνε να μ’ έχει ο Πάρης πούρι!
ΜΕΝΕΛΑΟΣ
Και πως στην Τροία κι έπαε ήσουν την ίδιαν ώρα;
ΕΛΕΝΗ
Τ’ όνομα πάει όπου κι αν θές, το σώμα δεν ταράσει!
ΜΕΝΕΛΑΟΣ
Αφεις με μπλιο καλή κερά! Δοικούνε με τα πάθη 
απου ‘συρα ως να ‘ρθω ‘πα!
ΕΛΕΝΗ
………………………… Και θα με παραιτήσεις
να φύγεις μ’ έναν ασκιανό!
ΜΕΝΕΛΑΟΣ
……………………….. Εχε χαρά κερά μου
πως μοιάζεις τση γι-Ελένης μου, όποια κι αν είσαι! Πάω!
ΕΛΕΝΗ
Εχάθηκα! Ως εύρηκα τον άντρα μου ομπρός μου
Θα τον-ε χάσω!
ΜΕΝΕΛΑΟΣ
…………….. Ε, κερά, στσι κόπους μου πιστεύγω
όσους στην Τροία έσυρα κι όϊ τα που δηγάσαι!

ΕΛΕΝΗ
Δεν θα βρεθεί πλιαν άτυχη στον κόσμο σαν κι εμένα!
Αμοναχή με παραιτούν οι γι-εδικοί και πάνε
και δεν θα ξαναϊδώ μαθές τσ’ Ελληνες στην Ελλάδα!

ΑΓΓΕΛΙΑΦΟΡΟΣ Α’
Μενέλαε, εγύρευγα να σ’ εύρω ‘δα πολυώρα
κι ούλο τον τόπο γύρεψα κι ας ήτονε και ξένος!
Επέψανέ με να σε βρω πουρ’ οι γι-ορτάκιδέ’ μας!
ΜΕΝΕΛΑΟΣ
Ειντά ‘ναι; Ημπας ήμπαμε σ’ αμάχη με τσι ντόπιους;
ΑΓΓΕΛΙΑΦΟΡΟΣ Α’
Οϊ! Μονο ‘να θάμασμα! Παράξενο μεγάλο!
Δεν βρίχνω λόγια να σ’ το πω.
ΜΕΝΕΛΑΟΣ
…………………………Σάοικα θάμασμά ‘ναι!
Σαν κι μ’ εγύρεψες ετσά!
ΑΓΓΕΛΙΑΦΟΡΟΣ Α’
……………………. Οι κόποι σου χαθήκαν!
ΜΕΝΕΛΑΟΣ
Μην κλαίς για τα παλιά κακά! Εϊντα μαντάτο φέρνεις;
ΑΓΓΕΛΙΑΦΟΡΟΣ Α’
Εχάθηκε η γυναίκα σου! Εχάθηκε κι επήγε!
Σαν το φτερόν επέταξε κι εχάθη στον αέρα!
Εβγήκενε στον ουρανό κι εφηκενε το σπήλιο,
απου την είχαμ’ αδειανό κι ως έφευγεν μας είπε:
«Ε, Τρώες κακορίζικοι κι Ελληνες, που για μένα
στο Σκάμανδρο χαθήκετε, άσκημα ν-έπαιξέ σας
η Ηρα και τα διάστηκε. Εθάριενε ο Πάρης,
πως είχενε στα χέρια ντου στ’ αλήθεια την Ελένη,
μα δεν την είχε. Μετά σας ήμουν οσο ‘ταν χρεία,
μα ‘δα, που ‘ξετελεύτηκαν τση μοίρας τα γραμμένα
φεύγω, να βγω στον ουρανό στου κύρη μου τσ’ αγκάλες.
Κι η μαυροκακορίζικη Ελένη, που δεν φταίει,
άδικα-ν εφορτώθηκε το ντροπιασμένο νάμι!»
………………………………………….
Μα έχε καληνώρισμα τση Λήδας θυγατέρα!
Επαε ν-ήρθες; Κι έλεγα πως έφυγες κι επήγες
στ’ αστέρια. Δεν το κάτεχα πως είχες και φτερούγες!
Μα δεν σε ξαναφήνω μπλιο να μας-ε περιπαίξεις.
Δοικούνε μας τα πάθη μας που σύραμε στην Τροία,
κι εμείς κι ο άντρας σου μαθές κι οι σύμμαχοι ν-ομάδι!
ΜΕΝΕΛΑΟΣ
Τα που χε πεί, ταιριάζουνε μ’ εκείνα που  δηγάται!
Αλήθεια μου πε! Τσ’ εχταγής απου ‘χα ‘ήρθ’ η μέρα,
κι σ’ έφερε στσ’ αγκάλες μου!
ΕΛΕΝΗ
……………………………. Ω! Τρισαγαπημένε! 
Πολύς καιρός επέρασε, μα ήρθεν η χαρά μου!
Θωρείτε τον κεράδες μου; Ηρθ’ ο γι-αγαπημένος!
Πόσες φορές, αρίφνητες, έκαμε κύκλο ο ήλιος 
για να βρεθείς στσ’ αγκάλες μου αγαπημένε μ’ άντρα!
ΜΕΝΕΛΑΟΣ
Κι εσύ αγαπημένη μου, στσ’ αγκάλες τσι δικές μου!
Μέσα στα λόγια βρίχνομαι και ένα δεν ξεχωρίζω
για να σ’ το πώ απ’ την χαρά
ΕΛΕΝΗ
………………………….. Χαρά μεγάλην έχω!
Ψηλά πετώ και χαίρομαι! Ελύσαν τα μαλιά μου,
μ’ αφήνω τα κι εγώ λυτά να ‘χουν χαρά κι εκείνα.
Δάκρυα ρέχτρα τρέχουνε τα μάθι’, αγαπημένε,
σαν σε περιλαμπάνομαι!
ΜΕΛΕΛΑΟΣ
…………………….. Οψη μου λατρεμένη!
Δεν έχω μπλιο παράπονο! Εκέρδισα λω πάλι
τση Λήδας και του μέγα Ζα την κόρη, απ’ αλλότες,
τ’ αδέρφια τζη, οι γιοι του Ζα, απάνω σ’ ασπρα-ν άτια
με γαμηλιώτικα κεριά την-ε καλήνωρίσαν!
Κι ένας θεός την έκλεψε από το σπιτικό μου,
να την πάει μακρυά! Ε, παινεμένη τύχη!
Εγύρισε μας το κακό! Καλοτυχιά-ν εγίνει,
κι αν επεράσανε πολλοί χρόνοι, εγιαγυρέ σε!
Μαγάρι πάντα την χαρά να χαίρομαι ν-ετούτη!
ΧΟΡΟΣ
Πάντα σας να ‘χετε χαρές! Ως σας-ε βγαίνει κιόλας.
Σαν ξανασμίξουνε οι δυο, διπλή ‘ναι κι η χαρά ντως!
ΕΛΕΝΗ
Δεν ξαναναστενάζω μπλιο καλές μου φιλενάδες
δεν θλίβομαι για τα παλιά! Τον άντρα μου ξανάβρα!
Τον άντρα-ν, απ’ ανήμενα εδά και τόσα χρόνια
να ‘ρθ’ απ’ την Τροία!
ΜΕΝΕΛΑΟΣ
…………………….. Εσμίξαμε! Εσμίξαμε καλή μου!
Τόσος καιρός επέρασε μα δα ξεκαθαρίσαν
ούλοι οι χιλέδες τση θεάς κι οι δολερές τση τέχνες.
Κι αν κλαίω, δάκρυα χαράς στ’ αμαθια μου συρώνουν
εφυγ’ η θλίψ’ εχάθηκε! Χαρά γροικώ σου λέω!
ΕΛΕΝΗ
Κι είντα να πω κι ελόγου μου! Δεν τό ‘βανε ο νους μου,
-και τίνος τάξε το ‘βανε;- πως θελ’ ‘α σε ξανάχω!
ΜΕΝΕΛΑΟΣ
Ντα ‘γω, που τόσονά καιρό σ’ εθάρρευα στση Τροίας
τσι μαύρους πύργους! Πέ μου ‘δα, μ’ είντα τροπο σ’ επήραν
απο την Σπάρτη;
ΕΛΕΝΗ
……………….Ε, καημός! Από ξαρχής στα πάθη
με ‘ντιγιαγέρνεις! Αχι λω! Ειντα ζητάς να μάθεις!
Βάλη κακά!
ΜΕΝΕΛΑΟΣ
…………. Μα πέ μου τα! Οτι κι αν μας-ε πέμπουν,
καλά κακά πουρ’ οι θεοί, πρέπει να τα γροικούμε!
ΕΛΕΝΗ
Σίχαημα το ‘χω να στα πω!
ΜΕΝΕΛΑΟΣ
………………………. Πέ μου τα λω καλή μου!
Οντε τα πεις, ξαλάφρωση θα ιδείς στα βάσανά σου!
ΕΛΕΝΗ
Μενέλαε, ποτές, ποτές δεν ήμπα σε καράβι 
γοργόκουπο, μουδε έβγηκα σε βάρβαρου κρεβάτι,
μουδ ‘εθεκα στσ’ αγκάλες του! Ποτές! Ποτές σου λέω
ΜΕΝΕΛΑΟΣ
Και ποιος θεός τσ’ ατσιποδιάς σ’ έκλεψ’ από την Σπάρτη!
ΕΛΕΝΗ
Ο γιος τση Μαίας και του Ζα μ’ έφερε επά στο Νείλο!
ΜΕΝΕΛΑΟΣ
Θάμασμα μέγα! Ποιος θεός τον έβαλ’; Ε, δε λόγια!
ΕΛΕΝΗ
Κι ακόμη, ως και τότεσάς, κλαίω στην θύμησή ντου.
Του Ζα το ταίρι μού ‘πεψε ότι κακό κι αν μ’ ηύρε!

ΜΕΝΕΛΑΟΣ
Η γι-Ηρα! Ντα ποιων ήθελε κακό να κάμει;
ΕΛΕΝΗ
………………………………………. Αλλοί μου!
Μέγα κακό μου κάμανε οι βρύσες, που λουστήκαν
στσ’ Ιδας τ’ αόρ’, οι τρεις θεές, πρίν έμπουν στην αμάχη
για την πλιαν ομορφήτερη!
ΜΕΝΕΛΑΟΣ
………………………… Και γιαέιντα ταξ’ η γι-Ηρα
σου πιασε ινάτι;
ΕΛΕΝΗ
…………….. Ηθελε, ο Πάρης να μην μ’ έχει!
ΜΕΝΕΛΑΟΣ
Πως! Ξήγα μου!
ΕΛΕΝΗ
…………….. Η τζόγια ντου ήμουν απ’ την Κυπράια!
ΜΕΝΕΛΑΟΣ
Μαυρόμοιρη!
ΕΛΕΝΗ
…………. Ως μου το λες! Στην Αίγυπτο μ’ εφέραν!
ΜΕΝΕΛΑΟΣ
Κι αντίπητού σου, τού ‘δωκε το φανταξό σ’ ως μου πες!
ΕΛΕΝΗ
Κι επόμεινε στο σπίτι μου, ο θάνατος κι ο θρήνος!
Ε, Μάνα! Μάνα!
ΜΕΝΕΛΑΟΣ
……………… Είντα λές;
ΕΛΕΝΗ
………………………… Πάει η κερά μανά μου!
Για την ντροπή μου, μια θελιά έβαλε στο λαιμό τζη!
ΜΕΝΕΛΑΟΣ
Αλοίμονός τζη! Κι έμαθες αν ζει η γι-Ερμιόνη
η θυγατέρα μας;
ΕΛΕΝΗ
………………Ζει, μα μαραίνεται και πάει!
Ανύπαντρη κι απάιδιωτη! Ο ξεγιβεντισμένος
ο γάμος, που τάξ’ έκαμα, είν η γι-αιτία ζάρε!
ΜΕΝΕΛΑΟΣ
Πάρ’, από θεμελειού μαθώς μου χάλασες το σπίτι,
μα τούτανά ειν’ αίτια κι εχάθης κι όνομής σου
και μετα σένα τόσοινά Ελλήνοι ν-αντρειωμένοι!
ΕΛΕΝΗ
Κι εμένα την βαριόμοιρη, την τρισκαταραμένη,
αλάργα μ’ έπεψεν ο θιος, αλάργα από την Σπάρτη.
Αλάργο κι από σένανε. Κι οπίσω μου ‘χα φήσει,
το σπίτι μου, τον άντρα μου – στ’ απαρθινά ποτές μου
δεν σ’ έφηκα- και τα ψηλά παλάθια μου κι επήγα
να βρω, ταξε μου, έρωντες ντροπής στσι ξένους τόπους!
ΧΟΡΟΣ
Ναι σας! Μα ανε ξετρέξουνε τση μοίρας τα γραμμένα
απο ντα δα κι ομπρός μαθές η θλίψη σας θα σβήσει!
ΑΓΓΕΛΛΙΑΦΟΡΟΣ Α’
Μενέλαε! Αφεις κι εμέ χαρά να ‘χω μετά σας!
Ποτές μου δεν την γνώρισα, μα ‘δά την έχ’ ομπρός μου!
ΜΕΝΕΛΑΟΣ
Σίμωσε γέρο, σίμωσε ν’ αφρουκαστείς τα λέμε
Κι αν θες να πείς το κάτιτίς!
ΑΓΓΕΛΙΑΦΟΡΟΣ Α’
…………………….. Για τούτη την γυναίκα
δεν εκαταλυθήκαμε στην Τροία;
ΜΕΝΕΛΑΟΣ
…………………………… Δεν είν’ τούτη!
Επαίξανέ μας οι θεοί! Μιαν ογρασά πημμένη
είχαμε λω στα χέρια μας!
ΑΓΓΕΛΙΑΦΟΡΟΣ Α’
………………………. Ειντά ‘ναι τα δηγάσαι;
Ετόσοι κόποι επήγανε για ‘ν’ ασκιανό χαημένοι;
ΜΕΝΕΛΑΟΣ
Κατα που μας τα ‘διάστηκεν η γι-Ηρα κι η γι-αμάχη
που στέσανε οι τρεις θεές!
ΑΓΓΕΛΙΑΦΟΡΟΣ Α’
………………………. Κι ετούτηνέ ‘ναι πούρι
το ταίρι σου τ’ αληθινό;
ΜΕΝΕΛΑΟΣ
…………………… Ναίσκες! Και να ‘χεις φέδε
σ’ ότι σου λέω!
ΑΓΓΕΛΙΑΦΟΡΟΣ Α’
……………. Ο θεός, δύσκολος είναι γιέ μου!
Δύσκολος για να καντιστεί! Ολημερνίς αλλάζει!
Μια ‘ν’ επαέ και μια κειδέ μια πάνω και μια κάτω
οντεν ο ένας δυστυχά ο άλλος την χαρά ’χει
μα θάνατο βρίχνει κακό κι ο καλοζωισμένος!
Δεν έχει η τύχη θέμελα! Ποτές! Κι οι δυό σας πούρι
βάσανα ν-είχετε πολλά ο γείς με τσι πολέμους
κι η γι-άλλη, απο το κακό νάμι κι από τσι λήτες!
Εσύ ρήγα Μενέλαε στον πόλεμο κι αν ήμπες
δροσά δεν εκατάφερες, μα ‘δα με δίχως κόπο
ούλα τα κέρδισες! Κι εσύ κερά μου τσ’ αδερφούς σου
και τον αφέντη σου, ποτές δεν έχεις ντροπιασμένους!
Δεν έκαμες όσα κακά σού ‘χουνε φορτωμένα!
Μιλώ ‘δα, μα το γάμο σας μαθές αναθιβάλω,
απου μου στην ομπρός μερά κι εβάστουν τσι λαμπάδες,
ανάδια ανάδια τ’ αμαξού απου στεκες κερά μου
ομάδι ντου, και του κυρού το τρισευτυχισμένο
σπίτ’ εχαιρέτας κι έφευγες! Οποιος απο τσι δούλους
δεν μπαίνει μούδε στην χαρά, μουδε στην δυστυχία
τ’ αφέντ’ ειναι μαθές κακός! Κι εγώ κι ας είμαι σκλάβος
θέλω με τσ’ αντρες τσι καλους να μ’ έχουν. Κι αν δεν είμαι
ελεύτερος, έχω κι εγώ ψυχή που λεύτερη ‘ναι 
δεν θέλω δούλο απανωθιώς κι ανούση να με λένε!
Καλιά το μοναχό κακό απ’ το διπλό! Κιαμ’ είντας;
ΜΕΝΕΛΑΟΣ
Γεροντα απου επέρασες μετά μου τόσους κόπους,
σίμωσε, έμπα στην χαρά απου ‘χομ’! Ερχου λέω!
Κι απώς να πάς στσ’ ορτάκιδες, απου μας απομείναν
να πας τα νέα τα καλά και τα γενήκαν πώδε!
Πέ τως να περιμένουνε κι υπομονή να κάμουν
κι έτοιμοι να ‘ναι, να κλουθούν σ’ όσα ‘χ’ ακόμ’ ομπρός μου!
Αν παντιδώσει τούτηνέ  την χώρα θα πατήσω!
Για κειο, να καρτερέψουνε κι ομάδιν ούλοι να ‘ναι!
Την ίδια μοίρα να χομε! Απ’ τσι βαρβάρους πούρι
πρέπει ‘δα να σωθούμενε!
ΑΓΓΕΛΙΑΦΟΡΟΣ Α’
………………………. Ως τα ‘πες βασιλιά μου
θα γίνουν κιόλας! Πάω ‘δα, μα να σου πω ‘να πράμα;
Ως ήρθανε τα πράματα, η μαντική ‘ναι ψεύτρα
κι οι προφητείες ψεύτικες! Μην έχεις πούρι φέδε
σ’ όσα σου προφητεύγουνε από πουλιά γή σπίθες!
Κι όποιο πιστεύγει σ’ έτανα γι ανέμυαλο τον έχω.
Ημπας κι ο Κάλχας που ‘βλεπε κι εχάνουντον δικοί ντου
είπε ποτές πως γι’ ασκιανούς χανούνταν οι στραθιώτες
κι άδικα και παράδικα κουρσέυτηκεν η Τροία;
Κι αν πεις πως έτσα το θελε ο θιός, θα πω αφέντη
πως γιάειντα σκιας να τρέχομαι καθ’ ώρα στα μαντεία;
Θυσία αν κάμεις στσι θεούς, μη θες να σου μαντέψουν
γύρευγε μόνο το καλό! Οι μέγα προφητείες
είναι παιγνίδια και χιλές! Κιανείς λω χαϊλάζης
ποτές του δεν επλούτησε μόνο με τσι μαντείες!
Ετσά δεν είναι βασιλιά; Μάντης σοφός λογάται,
όποιος έχει περίσσο νου, γνώση και φρονιμάδα!
ΧΟΡΟΣ
Σ’ όσα κι αν είπ’ ο γέροντας έχω την ίδια γνώμη
Φίλους σου να ‘χεις τσι θεούς η πλια καλή μαντεία!
ΕΛΕΝΗ
Ας είναι! Ας έρθουνε δεξά! Διάφορο δεν θα ν-έχω
να μάθω πως εσώθηκες από την Τροία τότες,
μα πέ μας για ν’ ακούσωμε τα πάθη των δικώ μας!
ΜΕΝΕΛΑΟΣ
Μ’ ένα σου λόγο τόσανα να πω μου ‘χεις ζητήξει
κι είντα σκιας να σου πρωτοπώ; Για τσι χαημούς απού ‘δα
στο Αιγαίο γή στου γι-Εγριπου τσ’ άκρες γή τσι φουνάρες
τσι κιόρτικες στο Ναύπλιο, γή για τσι περασές μου
από την Κρήτη, την Λιβύη και του Περσέ τον κάβο;
Καλό ν-από τα λόγια μου δεν θελ’ ‘α ιδείς καλή μου
κι εγώ θα ‘χα τυράννια ν’ ανεστορούμαι πάθη.
Διπλό και μέγα βάσανο θα-ν είχαμε κι οι δυό μας!
ΕΛΕΝΗ
Πλια παρα που σου γύρεψα μ’ απάντησες καλέ μου!
Μόνο ‘να σκιας δηγήσου μου κι άφησε ούλα τ’ άλλα:
Πόσα χρόνια παράδερνες στση θάλασσας το κύμμα;
ΜΕΝΕΛΑΟΣ
Χρόνους εφτά στα κύμματα ραίνω με το καράβι,
κι έκαμ’ άλλες δεκα χρονιές στον πόλεμο τση Τροίας!
ΕΛΕΝΗ
Πολύς καιρός επέρασε! Κι εγλίτωσες στην Τροία
μα ‘φταξες μαύρε ‘δα παέ για να σε μακελέψουν!
ΜΕΝΕΛΑΟΣ
Γυναίκα ειντά ‘ναι τα που λες! Τα πόδια μου ‘κοπήκαν!
ΕΛΕΝΗ
Φύγε από ‘πα γερά γερά Φύγ’ απ’ αυτή την χώρα,
μη σε σκοτώσει κειοσάς απου ‘χει τα παλάθια!
ΜΕΝΕΛΑΟΣ
Ντα είντα πούρι τού ‘καμα κι ο θάνατος μου βγαίνει!
ΕΛΕΝΗ
Ως ηρθες ανεπόλπιδα, το γάμο ντου μποδίζεις!
ΜΕΝΕΛΑΟΣ
Ποιος την γυναίκα μου μαθές, θέλει να κάμει ταίρι;
ΕΛΕΝΗ
Πολύ με κακοπόδωκε, μα ενταγιάντισά το!
ΜΕΝΕΛΑΟΣ
Ποιος το καμε; Ο βασιλιάς γή κιανεις άρχος; λέγε!
ΕΛΕΝΗ
Του τόπου ο ρήγας, ο υγιός του βασιλιά Πρωτέα!
ΜΕΝΕΛΑΟΣ
Α! Τούτονά ‘θελε να πει η γρα εδά πλια πίσω!
ΕΛΕΝΗ
Σε ποιαν από τσι βάρβαρες εστάθηκες πορτέλες;
ΜΕΝΕΛΑΟΣ
Σε τούτην! Και μ’ εζύγωξαν ωσάν το διακονιάρη!
ΕΛΕΝΗ
Ε, δε καημός! Στην διακονιά εβγήκες;
ΜΕΝΕΛΑΟΣ
………………………………….. Ναίσκες πούρι!
Μα κι οντεν εδιακόνευγα δεν ήμουν διακονιάρης!
ΕΛΕΝΗ
Να σου ‘πε θέλει σκιας για με και τον παντέρμο γάμο!
ΜΕΝΕΛΑΟΣ
Μα δεν εξεκαθάρισα, ανε έχεις ξεμπερδέσει!
ΕΛΕΝΗ
Ανέγγιχτη ‘χω την τιμή στην κεφαλή μ’ απάνω!
ΜΕΝΕΛΑΟΣ
Καλά τα λές, μα ειντα λογιώς θα σ’ το πιστέψω, πέ μου!
ΕΛΕΝΗ
Θωρείς επά που κάθομαι στο μνήμα;
ΜΕΝΕΛΑΟΣ
………………………………… Ναι θωρώ σε!
Ειντα τα θες ετούτανέ τα ρούχα κι έφερές τα;
ΕΛΕΝΗ
Ηρθα και προσγονάτισα του γάμου να γλιτώσω!

ΜΕΝΕΛΑΟΣ
Γιάειντα συνήθειο το χουνε γή εκκλησσά δεν ηύρες;
ΕΛΕΝΗ
Καλιά κι από την εκκλησσά μ’ έχει διαφεντέψει!
ΜΕΝΕΛΑΟΣ
Κι έιντα δεν ημπορώ μαθές στην Σπάρτη να σε πάρω;
ΕΛΕΝΗ
Αντίπητού μου το σπαθί φοβούμαι πως θα πάρεις!   
ΜΕΝΕΛΑΟΣ
Αχι και ποιος εγίνηκε πλια δυστυχής απ’ τσ’ αντρες!
ΕΛΕΝΗ
Μη τό χεις για ντροπή –γροικάς;- σάλευγε από την χώρα!
ΜΕΝΕΛΑΟΣ
Και θα σ’ αφήσω οπίσω μου! Ντα γιάειντα σκιας την Τροία
Επάτησα;
ΕΛΕΝΗ
………. Φύγε καλιά Φύγε μην σε σκοτώσουν!
ΜΕΝΕΛΑΟΣ
Δεν είναι λόγια τσ’ αντρειάς τα λες μουδε τση Τροίας!
ΕΛΕΝΗ
Κι αν θες δεν έχεις δύναμη το ρήγα να σκοτώσεις!
ΜΕΝΕΛΑΟΣ
Γιάειντα κοντό δεν βλάφτεται από σπαθί στο σώμα;
ΕΛΕΝΗ
Λέω σου τ’ ανημπόρετο ζητάς κι ανούσης δείχνεις!
ΜΕΝΕΛΑΟΣ
Κιαμέ, βουβός να δώσω λες τα χέρια να μου δέσουν;
ΕΛΕΝΗ
Σαν έφταξες σ’ εμπόδιο θες δολερό τερτίπι!
ΜΕΝΕΛΑΟΣ
Καλιά χω να βρω θάνατο με το σπαθί στην χέρα!
ΕΛΕΝΗ
Ελπίδ’ αλλη δεν έχομε για να σωθούμε λέω!
ΜΕΝΕΛΑΟΣ
Είντα; κοντό πλερώνεται γή πιάνουν οι φοβέρες
Γή πρέπει να παρακαλώ;
ΕΛΕΝΗ
……………………… Για αρχή τσ’ αρχής δεν πρέπει
να μάθει πούρ’ ο βασιλιάς πως ήρθες απ’ την Τροία!

ΜΕΝΕΛΑΟΣ
Ποιος θα το πει; Είναι κιανείς που με γνωρίζει πώδε;
ΕΛΕΝΗ
Μια συγγενιά ντ’ αειδάρει του. Που τσι θεούς γνωρίζει!
ΜΕΝΕΛΑΟΣ
Ντα έχει στο παλάτι ντου σασμένο και μαντείο;
ΕΛΕΝΗ
Δεν έχει, μα ‘χει μι’ αδερφή! Θεόνοη την λένε!
ΜΕΝΕΛΑΟΣ 
Ονομα για προφήτισσα! Πέ μ’ είντα λες να κάμει;
ΕΛΕΝΗ
Λώπως το πως εκόπιασες θα του ξεφανερώσει!
Ούλα μαθώς κατέχει τα!
ΜΕΝΕΛΑΟΣ
………………………. Αν είν’ ετσά δεν φεύγω!
Ντα δε γλιτώνω σάοικα!
ΕΛΕΝΗ
……………………… Οντίμως, έχ’ ολπίδα,
πως αν τζη κάμομε ντοά θα μας αειδάρει!
ΜΕΝΕΛΑΟΣ
……………………………………… Σ’ είντα;
Εχομ’ ολπίδες;
ΕΛΕΝΗ
……………. Εχομε! Να μην πει τ’ αδερφού τζη 
πως ήρθες;
ΜΕΝΕΛΑΟΣ
……….. και χωστά χωστά να φύγομ’ απ’ την χώρα;
ΕΛΕΝΗ
Οϊ και χωστά τζη! Μόνο αυτή αν μας αειδάρει!
ΜΕΝΕΛΑΟΣ
……………………………………………. Τρέχε!
Δικό σου έργο ‘ν’ τούτονά! Γυναίκα στην γυναίκα.
ΕΛΕΝΗ
Γιαμιάς γλακώ στα πόδια τζη να πέσω!
ΜΕΝΕΛΑΟΣ
…………………………………… Κι αν δεν κάμει
δοχή στα παρακάλια μας;
ΕΛΕΝΗ
………………………. Εσύ θα βρεις το χάρο
κι εγώ νύφη θα π’ ‘α σταθώ στανιώς κι αθέλητά μου!
ΜΕΝΕΛΑΟΣ
Να με προδώσεις θέλει λες ανε σε μαγκλαβίσουν!
ΕΛΕΝΗ
Ορκον μεγάλον άμωσα στην κεφαλή σ’ απάνω;
ΜΕΝΕΛΑΟΣ
Είντα; Πως θάνατο θα βρεις; και γάμο δεν θ’ αλλάξεις;
ΕΛΕΝΗ
Ανάδια σου θα σκοτωθώ με το σπαθί το γι-ίδιο,
απου θα σε σκοτώσπυνε!
ΜΕΝΕΛΑΟΣ
…………………….. Πιας την δεξά μου χέρα
κι έλα ν’ αμώσομε!
ΕΛΕΝΗ
……………….. Αν χαθείς θα πέσω να ποθάνω!
ΜΕΝΕΛΑΟΣ
Κι εγώ θα φύγ’ απ’ την ζωή αν τύχει και σε χάσω!
ΕΛΕΝΗ
Και πως θα βρούμε θάνατο να πάμε δοξασμένα;
ΜΕΝΕΛΑΟΣ
Ιδια στο μνήμα τούτονέ απάνω θα σε σφάξω
κι ύστερα θα σφαγώ κι εγώ! Μα πρίν θα πολεμήσω
για λόγου σ’ όσο δύναμαι! Οποιος θελήσ’ ας έρθει.
Δεν θα ντροπιάσω ‘γω ποτές το νάμι που ‘χω βγάλει
στην Τροία! Να γροικώ μαθές σαν πάω στην Ελλάδα,
πως για δικού μου, έχασεν τον Αχιλλέα  η Θέτη,
κι ο Νέστορας το πρωτογιό, κι ο Αίας πως εχάθη
αδικα και παράδικα που σφάγηκεν ομπρός μου,
κι εγώ δεν ηύρ’ ανάκαρα, για χάρη τση κεράς μου,
να σκοτωθώ! Ε, όϊδα! Εχω τιμή κι αξία!
Κι αν οι θεοί ‘χουν κι επάε εξά και δικιοσύνη
τον αντρειωμένο, ανε χαθεί από τσ’ οχτρούς σε μάχη
θάφτουν τον σε καλά ψηλό μνήμα με την τιμή ντου!
Μα στα χαράκια τσι δειλούς παραπαιτούνε πάντα!
ΧΟΡΟΣ
Θεοί μεγάλοι δώσετε στο γέννος του Ταντάλου
την ευτυχία. Κάμετε τα βάσανα να πάψουν!
ΕΛΕΝΗ
Αλλοίμονός μου τσ’ άμοιρης! Μενέλαε καλέ μου!
Χαθήκαμε! Ως αγροικώ από το παλάτι μέσα
πορίζει η Θεόνοη! Γροίκα τσ’ αμπάρες! Γροίκα!
Φύγε! Μην πάς! Και που θα πας, κατέχει  το πως ήρθες!
Εχάθηκα η γι-άμοιρη! Εγλίτωσες καλέ μου
απο την Τροία, εγλίτωσες κι από βαρβάρους πλήθος
κι εδά θα ξαναβρείς σπαθιά βάρβαρ’ ενάντιά σου! 

ΘΕΟΝΟΗ
Σάλευγε ομπρός μου! Σάλευγε και φέγγε μου στην στράτα
και κατά το συνήθειο θύμιαζε με τ’ απύρι
να ‘ναι καθαριες κι οι φυσές τ’ αέρα όπου πατήσω!
Με την φωθιά ξερύπισε το δρόμο που διαβαίνω,
μην έτυχε κι αμαρτωλός πόδας εγάργιωσέ τον!
Δεξά ζερβά σεισ’ το δαυλό, ομπρός μου να περάσω!
Κι απής θα κάμω τα πρεπά για τσι θεούς του τόπου,
γιαγύρε μέσα την φωθιά! 
………………………. Σαν είντα λες Ελένη, 
τα που σου ξεφανέρωσα εβγήκανε γή όϊ;
Ε, ‘ν’ τον-ε το Μενέλαο ν-απού ‘ρθ’ αμοναχός του!
Δεν του κλουθά το φανταξό, που ‘χεν’ αντίπητού σου,
μούδε κι απ’ τα καράβια ντου επόμεινε κιανένα!
Πολλά μεγάλες συμφορές εσυρες μαυρομοίρη,
να ‘ρθεις επά! Και δεν κατές, είντα θα ξετελέψεις
αν κάτσεις πώδε, γή αν μπεις στην στράτα να γιαγύρεις!
Μεγάλη αμάχη στσι θεούς για όνομής σου στέκει
και σήμερα θα συναχτούν, να βγάλει ο Ζας την κρίση.
Η γι-Ηρα σε κατάτρεχε, μα ‘δα την έγνοια σου ‘χει
και θέλει στην πατρίδα σου ν’ αντιγιαγύρεις πάλι
με την Ελένη, ν’ ακουστεί σε ούλην την Ελλάδα
πως το κανίσκι που ‘καμε του Πάρη η γι-Αφροδίτη
-ο γάμος μετα τούτηνέ- ψοματινό-ν εστάθη!
Η γι-Αφροδίτη στέκει ‘δα αλικοντίδα μπρός σου
και δεν αφήνει γιαγερμό να ιδείς στην έρμη Σπάρτη,
να μη φανεί πως έκλεψε τση γι-εμορφιάς την τζόγια
μ’ ένα κανίσκι κιόρτικο και βαρατιμασμένο!
Μα ‘γώ ‘ν’ τση μοίρας σου γραφτό τα ξέτελα να κάμω!
Κι αν πιάσω λώμπης, τ’ αδερφού να σε ξεφανερώσω,
χάνεσαι –και το θέλημα γίνεται τσ’ Αφροδίτης-
Κι αν δε το πώ –ως το πεθυμά η παινεμέν Ηρα-
γλιτώνεις! Μα την προσταγή ετσά θα παρακούσω
που μου δωκ’ αν τυχει κι ερθείς να του το μηνυτέψω!
Είναι κιανείς να πάει ‘δα να βρει τον αδερφό μου
και να του πει πως ήρθενε για να μην το ‘χω βάρος;
ΕΛΕΝΗ
Παρθένα πανσεβάσμια, στην παρακάλεσή σου
πέφτω και χάρη σου ζητώ για μένα και για κείνον!
Κάμε σαν και τον εύρηκα, μην τον-ε ξαναχάσω!
Μη μαρτυρήσεις τ’ αδερφού πως ήρθεν απ’ τα ξένα,
ο άντρας μου! Κάμ’ έλεος! Κάμε! Ξεμπέρδεσέ τον!
Παρακαλώ σε κάμε το! Νεθίβαλε κερά μου
το νάμι, που ‘χεις στσι θνητούς για την ευσέβειά σου!
Μη θες, για χάρη τ’ αδερφού μαθές, να το χαλάσεις
μ’ έργα άνομα τ’ αδικεμού! Κατέχεις το κερά μου
πως ο θεός οργίζεται σ’ όσους την βια ξετρέχουν
και θέλ’, ότι ‘ποτάξουνε στην ζήσην οι γι-αθρώποι,
να μην το ‘χουν απ’ αδικιά. Τ’ άδικα πλούτη ζάρε,
δεν είναι να τα θέλομε! Κι ο Ουρανός κερά μου,
κι ο ουρανός κι η μάνα γής, είν’ ούλων των αθρώπω,
κι όποιος σοδιάζει, τα καλά, του πρέπει, να σοδιάζει
κι όϊ τ’ άδικα και ξένο βιος με το στανιό να παίρνει.
Αλλότες του πατέρα σου μ’ είχ’ ο Ερμής φερμένη
να με φυλάξει και τ’ αντρούς απου ‘χα να με δώσει
- κι ήτονε για τα σας καλό, μα πάθος για δικού μου!-
Μα ‘δά αν τύχει και χαθεί, πως θα με ξαναπάρει;
Ημπας και δύνατ’ ο Πρωτές μια ζωντανή να δώσει
σ’ έναν αποθαμένο; Ε; Ρώτηξε τσι θεούς σου!
Ρώτηξε και τον κύρη σου; Κοντό  να το θελήσουν
να μην γιαγύρουν κιανενούς ότι ήτονε δικό ντου;
Σάοικα θένε το κι αυτοί! Για κείονά κερά μου,
μην συνταχθείς με τον κακό τον αδερφό σου λέω,
για θ’ αδικήσεις σάοικα τον κύρη σου τον δίκιο!
Προφήτισσά ‘σαι, στσι θεούς πιστεύγεις και θα πιάσεις,
για το χατήρι τ’ αδερφού, τ’ άδικου των αδίκω’,
του κύρ’, απου σ’ εγέννησε, το νάμι να χαλάσεις;
Ντροπή μεγάλη ‘ναι κερά, ούλα να τα κατέχεις
παλιές λητες και σημερνές κι όσα μελούνται ζάρε
και να μην θες το δίκαιο μουδε να το ξετρέχεις!
Κάμε κερά και σώσε με από τσι δυστυχίες!
Μόνο μόνο-ν αείδαρε την έρημη μου μοίρα!
Ούλοι σ’ όχθρητα μ’ έχουνε! Σε ούλην την Ελλάδα 
γροικούνται σούσουρα κακά για μένα! Πως δεν ήμουν
τ’ αντρούς απού ‘χα μπιστικιά, κι επήγα στην Φρυγία
να ζήσω τάξε πλούσια σε χρυσοκουκλωμένα
παλάθια! Μ’ αν στην Σπάρτη μας τύχει κι αντιγιαγύρω
και μάθουν και καντίσουνε, πως τόσοινα χαθήκαν
στον πόλεμο, για των θεών τερτίπια και γι-ινάθια
και πως εγώ τσι γι-εδικούς δεν έχω προδωμένους,
φρόνιμη πάλι θα με πουν και της τιμης γυναίκα!
Κι από την έρμη ξενηθειά, στην Σπάρτη άνε φτάξω
κι αξιωθώ την έρμη εξά που ‘χα να ξαναπάρω,
κι η κόρη μου θα παντρευτεί, που μέχρι ‘δα κιανένας
γαμπρός δεν την-ε ρώτηξε! Κάμ’ έλεος κερά μου!
Αν ήτον τούτος στα μακρυά σφαμένος και θαμένος,
μ’ αγάπη θα τον ήκλαιγα, μα ‘δα σαν ζει κι εσώθει,
γιαειντα να τον-ε χάσω; Μη! Μη τονε μολοήσεις!
Παρακαλώ σε! Κάμε μου, κάμε μου το χατήρι
Μοιάσε του πρωτοφρόνιμου του κύρη σου στσι τρόπους!
Μεγα καλό ‘ναι, λω, κερά, στον παινεμένο κύρη
να μοιάσουν τα κοπέλια ντου!
ΧΟΡΟΣ
…………………………… Λυπούμαι σε περίσσα!
Λυπούμαι για τα λόγια σου! Κι εδά πως θα μιλήσει
για να σωθ’ ο Μενέλαος;
ΜΕΝΕΛΑΟΣ
……………………… Δεν θα προσγονατίσω
μούδε θα κλάψω! Εκαμα ν-αδραγαθιές στην Τροία
και θελ’ ‘α τσι ντροπιάσω ‘δα, ανε δείλιάσ’ ομπρός σου!
Κι ας λέν πως κλαίν στσ’ ατσιποδιές κι οι καλαντρειωμένοι!
Καλό ‘ν’ κι αυτό, αν είν’ πρεπό, μα ‘γώ θα προτιμήσω
την αντρειά! Αν για σωστό έχεις να σώσεις ένα
ξένο, που θέλει μετ’ αυτόν το ταίρι ντου να πάρει,
δώς το του σκιας και σώσε τον! Δεν θα ‘ν’, αν δε το κάμεις,
η πρώτη πούρι ατσιποδιά που μου τυχε, μα σένα
θα λένε μπλιο πανάτιμη! Ιδια στον τάφο απάνω
του κύρη σου θα βγω γιαμιάς, κι όσα πρεπά θαρεύγω,
θα πω για μένα και για σε! Μα όσα πω για σένα
θα κάψουν την καρδούλα σου! Γέρο που ‘σαι στο μνήμα!
Δώσε μου την γυναίκα μου! Ηρθα να στην ζητήξω!
Για μένα λώ σ’ την έπεψεν ο μέγα Ζας αλλότες,
να την φυλάξεις! Πως νεκρός βρίχνεσαι εις τον Αδη,
κατέχω το! Δεν δύνασαι, εσύ, μου την πάρεις!
Ετούτηνέ το χει στο νου κι είν’ και στην μπόρεσή τζη,
μα λέω πως δεν πεθυμά κατάρες να γροικήσει
ο τιμημένος κύρης τση απου καλούμε πώδε!
Αδη βαθύσκιε, σκοτεινέ, αειδαριστής μου στάσου!
Ετόσανα κορμιά ‘φαες αντρώς απ’ το σπαθί μου
για την Ελένη! Πλερωμή είδες πολλά μεγάλη!
Γή γιαγυρέ μου τα κορμιά με τσι ψυχές ομάδι,
γή κάμ’ ανάγκη τούτησές, να βγει, πλια κι απ’ τον κύρη
απου ‘χε, καλοπόταγη και τιμημένη κόρη
και να μου δώσει το γιαμιάς το ταίρι μου κι εμένα!
Αν δεν μου την-ε δώσετε, -Γροίκα Πρωτέ και ν-Αδη!-
θα πω τα μου φανέρωσε κι εμένα η γι-Ελένη!
Μα πλια μπρος μάθε μάντισσα, πως μέγαν όρκο επήρα
να πολεμήσω! Ναί μαθές! Ναί με τον αδερφό σου!
Κι ένας μας λω θα σκοτωθεί! Στ’ απαρθινά σ’ το λέω!
Κι αν δεν θελήσει μετ’ εμέ ο σκύλος να μαλώσει,
μονο λογιάσ’ από παέ, απ’ του κυρού το μνήμα
να μας-ε πάρει στανικώς, απο την πείνα τάξε,
εχω το πάρ’ απόφαση, να σφάξω την γυναίκα
κι απώς να μπήξω στο κορμί το δίκοπο μαχαίρι!
Ναίσκες! Να τρέξουν αίματα στο μνήμα! Να συρώσουν!
Απάνω στην ταφόπετρα λώμπης θα σκοτωθούμε,
κι άψυχοι θα πομείνομε! Κι ο κύρης σου θα ν-έχει
ντροπή μεγάλη, απο ντα ‘δα, μέχρι να στέκει ο κόσμος,
κι εσύ τον πόνο στην καρδιά για τούτανά τα έργα!
Κιανείς! Κιανείς! Μουδ’ αδερφός δικός σου, μούδε κι άλλος
δεν θα την πάρει! Μόνο ‘γω! Και γή στο σπιτικό μας
ομάδι θα γιαγύρομε γή μπαίνομε στον τάφο!
Γιαειντα θα κάμω τούτανά; Δεν είμαι εγώ γυναίκα,
να κάθομαι με κλάηματα, να θέλω την συμπόνια.
Αντρας μαθώς εγίνηκα κι ότι είπα θα το κάμω!
Αν το χεις σκιας για φρόνιμο, πιάσε και σκότωσέ με,
μα κι αν σφαγώ με την τιμή και την εξά θα φύγω!
Για κείονά καλιά για σε, σ’ ότ’ είπα να συντράμεις!
Και συ φρονιμη θα φανείς, κι εγώ το ταίρι παίρνω!
ΧΟΡΟΣ
Εσύ κρατείς την τζόγια ντως! Φρουκάσου τως κερά μου
Και δώσε με την κρίση σου, χαρά σ’ όσους γροικούνε!
ΘΕΟΝΟΗ
Απ’ ώσταν εγεννήθηκα, έχω μεγάλο σέβας
για στσι θεούς! Δεν θέλω ‘δα το νάμι μου να χάσω
μουδε ‘γω μουδ’ ο κύρης μου, Χατήρι τ’ αδερφού μου
δεν κάνω, μην ‘κουστεί κακό στην υστεριά για μένα!
Χάκι μου και κλερονομιά έχ’ από τον Νηρέα,
να ‘χω στην μέση τση καρδιάς ένα θρονί μεγάλο
τση δικιοσύνης. Τούτονά το χάκι θα φυλάξω,
Μενέλαε, όσο μπορώ! Για κείνο με την Ηρα
συντάσσομαι, που πεθυμά μόνο καλό για σένα!
Κι η Κύπριδα, κακοσυνιά και γρίνι’ ας μην μου πιάσει.
Α, δη και δεν θα βρεις δροσά να ‘ν’ ίδι’ αναμεσώς μας,
εγώ ‘χω πούρι ν-εχταγή, παρθένα να πομείνω!
Και σ’ όσα-ν ανεθίβαλες του κύρη μου στο μνήμα
συντάσσομ’! Αδικο πολύ θα ‘τον να μην σου δώσω
οπίσω την γυναίκα σου! Κι αυτός μαθές αν ήζε 
θελ’ ‘α σ’ την δώσει! Γδικιωμός στ’ άδικο μέγας στέκει
απ’ τσι θεούς στσ’ αζωντανούς ως και στσ’ αποθαμένους!
Κι αν δεν εχει η ψυχή ζωή, σαν ο θνητός ποθάνει
πάλι νογά, αιώνια, σαν σμίξει στον αέρα
με τσ’ αθανάτους! Μα, μην παν τα λόγια μου του μάκρους!
Για όσα μου προσπέσατε σωπάινω! Τ’ αδερφού μου
ορτάκισσα δεν θα γενώ στην αδικιά! Μεγάλη
ωφέλεια ‘τσι-δα θα βρει, κι ας μην καταλαβαίνει!
Κι αντίς κακός ως ήτονε, καλός θ’ αντιγιαγύρει!
Τον τρόπ’ απου θα φύγετε, εύρετ’ αμοναχοί σας,
εγ’ απής φύγω, δεν θα πω για όνομή σας λήτη!
Κάμετε πρώτας στσι θεούς την παρακάλεσή σας,
η γι-Αρφοδίτη να σταθεί βοηθός στο γιαγερμό σας,
κι η γι-Ηρα, απου πεθυμά για ‘δα καλό για σένα
κι ετούτονέ, στην υστεριά μην αλλαξογνωμίσει.
Κύρη, κατα που δύναμαι, ποτές δεν θα σε πούνε
άτιμο, μόνο δίκαιο θα σ’ έχουν οι γι-αθρώποι.
ΧΟΡΟΣ
Ο άδικος με το καλό στην ζήση δεν θα ζήσει.
Τση σωτηρίας η χαρά μόνο στο δίκιο στέκει!
ΕΛΕΝΗ
Μενέλαε, ως το θωρείς, από την Θεονόη
αλικοντίδα δεν θα μπει, μα είντα σκιας τερτίπι
σκεύγεσαι, για να φύγομεν ομάδι;
ΜΕΝΕΛΑΟΣ
……………………………… Αφρουκάσου!
Εδά καιρό που ζεις επά, θα-ν έχεις συναλλίκια
με του ρηγός τσι μπράτιμους!
ΕΛΕΝΗ
………………………….. Γιαειντα το λες; Ελπίδα
μου δείνεις πως πραμα καλό έβαλες με το νου σου!
ΜΕΝΕΛΑΟΣ
Ημπας έχεις την μπόρεση, έναν απ’ τσ’ αμαξάδες
να πιάσεις και να του κλαφτείς και να τον-ε συβάσεις
να μας-ε δώσει μι’ άμαξα;
ΕΛΕΝΗ
……………………….. Θαρεύγω πως μπορώ το!
Μα πως θα πα να φύγομε; Οντίμως, δεν κατέ’με
τον τόπο!
 ΜΕΝΕΛΑΟΣ
………. Φρόνιμα μιλείς! Μα είντα άλλο να κάμω;
Να μπω στο σπίτι, να χωστώ με το σπαθί στην χέρα,
να σφάξω σκιας το βασιλιά;
ΕΛΕΝΗ
……………………….. Δεν φήν’ η γι-αδερφή ντου!
Γιαμιάς θα πεί πως έβαλες στο νου να τον-ε σφάξεις!
ΜΕΝΕΛΑΟΣ
Μούδε καράβι του φευγιού στέκει για να σωθούμε.
Εχασα και το ύστερο στην άκρα του πελάγου!
ΕΛΕΝΗ
Μενέλαε, φρουκάσου μου, αν ημπορεί γυναίκα
να πει και πράμα φρόνιμο: Θες ν’ αρχιξω να λέω
πως είσ’ αποθαμένος μπλιο;
ΜΕΝΕΛΑΟΣ
………………………….. Κακό σημάδι τό χω!
Μ’ αν είναι να ‘χω διάφορο, δεν θα με πολυνοιάσει
αν-ε με πούνε και νεκρό!
ΕΛΕΝΗ
……………………. Ε, λέω σκιας να πιάσω
να κόψω τα μαλάκια μου και να μοιρολογούμαι
ομπρός του ρήγα ‘σε νεκρό!
ΜΕΝΕΛΑΟΣ
……………………….. Ποιο θα ‘ν’ το διάφορό μας;
Παλιό τερτίπι ‘ν’ τούτονά ζάβαλες και δεν πιάνει!
ΕΛΕΝΗ
Του ρήγα θα γυρέψω σκιας χάρη να π’ ‘α σε θάψω
στο πέλαγος αναμεσώς ίδια σαν να ‘τον τάφος!
ΜΕΝΕΛΑΟΣ
Κι ας πούμ’ εδά πως σ’ έφησε, καράβι μπλιο δεν έχω,
πως θα σωθούμεν’ ύστερα από το θάψιμό μου;
ΕΛΕΝΗ
Ενα καράβι γλήγορο θα του γυρέψω ζάρε
να μπω ν’ αφήσω νεκρικά πρόσφορα του κυμμάτου!
ΜΕΝΕΛΑΟΣ
Καλά τα λες, μ’ ανε σου πεί στο χώμα να με θάψεις;
Δεν πάν ανέμου και καπνού χιλέδες και τερτίπια;
ΕΛΕΝΗ
Συνήθειο θα πούμενε πως τό ‘χουν στην Ελλάδα,
όσους στο κύμα ‘πνίγηκαν, στην γή να μην τζη βάνουν!
ΜΕΝΕΛΑΟΣ
Κι ας πουμεν’ εσυβάστηκε, πως θα ‘ρθω ‘γω μετά σου
εις το καράβι νεκρικά κανίσκια να του δώσω!
ΕΛΕΝΗ
Ντα δεν είναι μαθώς πρεπό, ούλοι να μ’ ακλουθήξουν
οι ναύτες του που γλίτωσαν απ’ την φουρτίνα; Πέ μου!
ΜΕΝΕΛΑΟΣ
Μωρε να βρω καράβι ‘γω να στέκει ν’ ανημένει,
κι ούλους τσι ναύτες φέρνω τσι με τα σπαθιά στα χέρια!
ΕΛΕΝΗ
Δουλειά δική σου ‘ν’ τούτηνά! Κι ούλ’ οι καιροί να πάψουν
κι αέρι πρίμο να ‘χομε, τ’ άρμενα να φουσκώνει!
ΜΕΝΕΛΑΟΣ
Μαγάρι τέλος οι θεοί στα βάσανα να δώσουν!
Και ποιος θα πεις πως σου ‘φερε μαντάτο του χαημού μου;
ΕΛΕΝΗ
Εσύ! Το πνίξιμο θα πεις πως έχεις γλιτωμένο
μα είδες το Μενέλαο να χάνεται!
ΜΕΝΕΛΑΟΣ
………………………………….. Κιαμ’ είντας!
Και μάρτυρούν το βούληγμα του καραβιού τα τσούλια
απου φορώ!
ΕΛΕΝΗ
…………Ταιριάζουνε! Πλια μπρος δε σου ταιριάζαν!
Μα ας δώσ’ ο θιος τα βάσανα καλά να ξετελέψουν!
ΜΕΝΕΛΑΟΣ
Κι είντα μου λες; Να σου κλουθώ να μπω στο σπίτι μέσα,
γή να πομείνω επά βουβός, να καρτερώ στον τάφο!
ΕΛΕΝΗ
Κάθου ‘παέ! Πουρ’ απ’ το νου αν είν’ και του περάσει
να σε χαλάσει, το σπαθί κι ο τάφος σε γλιτώνουν!
Εγώ, θα μπω μέσα γιαμιάς, τσι κούρλες μου να κόψω,
μαύρα να βάλω να φορώ και τ’ άσπρα να πετάξω
και με τ’ ανύχια, κόκκινα τα μάγουλα θα βάψω!
Μεγάλο πόλεμο ‘χομε, κι ως το θωρώ, δυο τρόπους
έχει να πάψει! Γή κακά να χάσω την ζωή μου,
αν-ε με καταλάβουνε, γή κι εσέ να γλιτώσω
και μετα σένα ζωντανή στην Σπάρτη να γιαγύρω!
Ω, Ηρα πανσεβάσμια, του μέγα Ζα γυναίκα!
Κάμε και δώσε μας σωσμό απ’ τσι κακούς ανθρώπους,
κι από τα τόσα βάσανα! Στων Αστεριών τσι τόπους,
εκειά που ‘σαι και κάθεσαι μέσα στσ’ αντιλαψίδες,
σηκώνομε τα χέρια μας και σε παρακαλούμε!
Θερμοπαρακαλώ κι εσέ τση Διώνης θυγατέρα,
Κύρπίδα, που χεις τσ’ ομορφιάς την τζόγια κερδισμένη
αιτία να ‘ν’ ο γάμος μου, άλλο κακό μην κάμεις!
Δοικούνε με τα βάσανα, απου ‘χα να ‘σ’ αιτία,
απ’ όντεν σ’ άντρες βάρβαρους έδωκες τ’ όνομά μου,
κι όϊ το κορμί μου! Κι ανε θες στανιώς το θάνατό μου,
δώσε μου στην πατρίδα μου να πέσω να ποθάνω!
Κατέχω το, πως εχταγή έχεις πολλά μεγάλη
στσ’ ατσιποδιές, στον έρωντα, στσι δόλους και στο ψόμα
και στα ρεμέδια τα κακά που βάνουνε τα σπίθια
στα αίματα! Είντα να πω; Αν είχες μέτρο πούρι
στα έργα σου, η πλια καλή θεά θα ‘σουν στον κόσμο!

ΠPΩTO ΣΤΑΣΙΜΟ
ΧΟΡΟΣ
Ε, ποταμίδα γλυκολαλούσα,
που στα περβόλια πετάς μ’ αγκούσα!
Που σ’ όπου βάτους περιπλεμένους
έχεις τσι πόνους σου κελαηδισμένους!
Εσέ φωνιάζω, ερχου μ’ αναδια,
να μ’ αειδάρεις να πω παινάδια,
να πω τραγούδια για την Ελένη,
που τόσα βάσανα έχουν ζωσμένη.
Ερχ’, ανεντράνισε την τραχηλιά σου,
στα μοιρολόγια μ’ ορτάκης στάσου.
Μοιρολοήσου και συ μετά μου
τα κακοξέτελα ‘νους έρμου γάμου!
Των Τρωαδίτισων τα βάλη γροίκα,
τα κλαηματά ν-τως, την έρμη πρίκα,
κι απόκειας, κλάψε κι εσύ με χάρη,
όσους εχάσαν απ’ το κοντάρι
των Ελληνάδω, απου ‘κλουθήσα’
του Πάρη το ντορό κι επολεμήσα’!
Του μαύρου Πάρη π’ οντεν εμπήκε
στην έρμη θάλασσα κι ήρθε κι εβγήκε
στην Λακεδαίμονα, ν-είχε μετά ν-του
την Αφροδίτη, για συντροφιά-ν του!
Κι έφερ’ οπίσω καημό μεγάλο
στσι Πριαμίδιδες, πόνο ρεγάλο
Μια παντρειά ‘καμε καταραμένη,
μ’ εσένα Ελένη! Μ’ εσένα Ελένη!

Κι από το πετροβόλημα και το βαρύ κοντάρι,
πολλοί χαθήκαν Αχαιοί κι ο Χάρος τσι ‘χει πάρει.
Κι εδά στου ν-Αδη κείτουνται τα σκότη τα κορμιά ντως,
κι οι δόλιες οι γυναίκες τως εκόψαν τα μαλιά ντως,
στο πένθος τως. Κι εφήκανε σπίθια ν-ορφανεμένα,
δίχως αντρούς κανάκεμα, έρμα και ρημαγμένα!
Και σαν να μην εφτάνανε τόσος χαημός και θράψη,
μονο στον Εγριπο φωθιές ευρέθη γεις ν’ ανάψει,
κιόρτικες, κι εχαθήκανε κι άλλοι περίσοι ναύτες,
όσοι κοντοσιμώσασι στου Καφηρέα τσ’ άκρες!
Ιδια στον κάβο του Μαλιά ανεμική μεγάλη,
έφερε του Μενέλαου κακού χαημ’ αρτζιχάλι,
κι απ’ την στραθειά απου ‘χενε ομπρός του να γιαγύρει,
τον έβγαλε και στα βαθιά τον έκαμε να σύρει!
Οπίσω ‘γιάγερνε κι αυτός και τζόγια ‘χε μετά ντου
το φανταξό, απου ‘σασεν η Ηρα για κερά ντου
Απου ‘ταν η γι-αμοναχή καταραμένη αιτία
και τόσους χρόνους χάνουντον οι γι-Ελληνες στην Τροία!

Είντα κοντό να ‘ν’ ο θεός; Κι είντα θεός δεν είναι;
Κι είντα να στέκει αναμεσώς στα δυο; Kάθου και κρίνε!
Ποιος θα το πεί απ’ τσι θνητούς, πως το ‘βρε, κι απικάζει,
απου αν κάτσει ζάβαλες καιρό, για να ξετάζει,
όσα γυρού ντου γίνουνται, γιαμιάς καταλαβαίνει,
πως του θεού το θελημα αλλάσει κι άλλο βγαίνει
και μια ‘παέ ‘ναι, μια κειδέ, μια πώδε και μια πέρα
κι όλο γυρίζ’ ανάντια, πολλές φορές την μέρα,
ανέλπιστα κι αλόγιαστα. Θωρείτε την Ελένη;
Tην θυγατέρα που ‘σπειρε ο Ζας, κι είχε παρμένη
όψη του κύκνου κι έμπηκε στση Λήδας την αγκάλη;
Πόσες φορές ‘πο τότεσάς δεν είδε μαύρο χάλι;
Πόσες φορές δεν είπανε εις την Ελλάδα μέσα,
πως ήτον άδικη, κακή, άτιμη, δίχως μπέσα;
Προδότρα! Α, δη και μια δροσά σιγούρο δεν τυχαίνει,
μόνο το λόγια των θεών, μα ποιος τα συντυχαίνει;

Ανεμυαλοί ‘ναι όσοι γυρεύγουν
την αγαθότη απ’ το κοντάρι,
κι απ’ του πολέμου την αγριότη,
κι έχουν στο νου ντως πως έτσα ζάρι,
θα πάψουν τάξε τα έρμα πάθη
απου στσ’ αθρώπους είναι ζαράρι.
Aν θες το δίκο σου να βρεις –γροικάς μου;-
κι αίμα καινούργιο κάμεις να τρέξει,
δεν θα ποκάμει ποτές στο κόσμο
η γι-αλληλομαχιά, μα θα ξετρέξει!
Tσι Πριαμίδιδες ξάνοι, που μπήκαν
στση γής το χώμα για την Eλένη
κι είχαν οντίμως τρόπο να πάψουν 
την μαύρην έχθρα την παινεμένη
με το σιργούλιο! Mα δα στον Aδη
εκατεβήκαν κι είναι θεσμένοι!
Oτι τειχιά χαν κι ότι καστέλια
Φωθιά τα χάλασε ίδια σαν ‘τον
Φωθιά απ’ του Δία τ’ αστροπελέκι!
Κι εσύ –αλλοί σου!- πάθη στα πάθη
Είχες κι εσώριασες κι ο μέγας θρήνος
Σου ‘χει πομείνει! Kαημός μεγάλος!

ΔEYTEPO EΠEIΣOΔIO
ΘEOKΛYMENOΣ
Xαίρε μνήμα του κύρη μου! Xαίρου κι εσύ πατέρα!
Για κείνο, πούρι, σ’ έθαψα στου παλαθιού την πόρτα,
εγώ, ο Θεοκλύμενος, ο παινεμένος γιός σου,
να σου μιλώ καθημερνως, οντεν θα μπαινοβγαίνω!
…..
Φαμέγιοι! Πάρετε γιαμιάς τσι σκύλους στο παλάτι
και τσι θελιές ετούτεσές που ‘χομε για τ’ αγρίμια!
….
Aμοναχός μου κάθομαι και με καταμουρίζω,
πως έχω αγδίκιωτους πολλούς κακούς ακόμ’ οπίσω!
Eίπανε ζάρε, πως επά ήρθεν ενας σπιούνος
απ’ τσ’ Eλληνες κι οι φύλακες χαμπάρι δεν επήραν.
Σπιούνος ήρθενε κοντό, γή θέλει την Eλένη 
ν’ αρπάξει! Δεν θα τονε βρω, θάνατο θα του δώσω!
……..
Iδέ! Oύλα τελέψανε! Δεν είναι στο μνημείο
η κόρη του Tυνδάρεω! Σάοικα μου την πήραν!
……
Σκλάβοι! Φαμέγιοι! Bγάλετε τσ’ αμπάρες απ’ τσι σταύλους!
Zέψετε, γλήγορα μωρέ, στ’ αμάξα τα μπεγίρια!
E, δε αστοχιά! Γερά γερά κάμετ’ ότι προστάζω!
Μη φύγει από το τόπο μας ετούτην’ η γυναίκα,
που τση ‘χω τόσονα καημό και τόσο γιαγκιλίκι!
…..
Στά σκλάβοι! Σταματήσετε! Eπά ομπρός μας στέκει!
Δεν έφυγαν από παέ εκείνοι που γυρέ’με!
……
Γιαιεντα Eλένη ν-έβαλες μαύρα κι εκόπιασές μου;
Γιαέιντα ‘κοψες τσι κούρλες σου. Γιάειντα συρώνουν ρέχτρες
τα δάκρυα απ’ τα μάθια σου; Oνείρους ήμπας είδες
κακούς, κι ετρομαριάστηκες! Γή κιανεις απ’ το σπίτι
σου πε κακά μελούμενα κι έχασες απ’ την θλίψη
το νου σου;
EΛENH
………..Aφέντη! -από ν-τα ‘δα, ετσιδα θα σε λέω!-
Kύρη κι αφέντη επόθανα. Δεν είμαι μπλιο στον κόσμο!
Ουλα π’ αγάπουν πάνε μπλιο!
ΘEOKΛYMENOΣ
………………………….. Eιντά ‘ναι; Eίντα τρέχει;
Eίντα κακό ‘ρθε κι ηύρε σε;
EΛENH
………………………… Που θα βρω πούρι λόγια;
Eπόθαν’ ο Mενέλαος!
ΘEOKΛYMENOΣ
………………….. Kι αν είν’ για διάφορό μου
χαρά μεγάλη δεν γροικώ! Που το μαθες; Ποιος σ’ τό ‘πε;
Hμπας η Θεονόη;
EΛENH
……………… Nαί! Kι αυτή, μα ήρθε κι άλλος
που ‘ταν οντεν επόθαινε στην μιαν του πάντα λέει!
ΘEOKΛYMENOΣ
Hρθε κιανείς και σου ‘φερε βέβοιο μαντάτο;
EΛENH
………………………………………..Nαίσκες! 
Hρθε! Kι η γι-ώρα βάνει τον για να φανεί!
ΘEOKΛYMENOΣ
………………………………………… Nτα που ‘ναι;
Ποιος είναι; Ξεκαθαριστά μου μίλιε για να μάθω!
EΛENH
Eκείοσες, που κάθεται αναδια στο μνημείο!
ΘEOKΛYMENOΣ
Aπόλλωνα, μια καταδιά που ‘χει η φορεσά ντου!
EΛENH
Kι ο άντρας μου λω να ‘τονε, τα ίδια θα-ν εφόριε!
ΘEOKΛYMENOΣ
Ποιος είναι κι από που βαστά; Πως έφταξ’ έπα πώδε;
EΛENH
Eλληνας λέει κι Aχαιός, κι ήτον τ’ αντρούς μου ναύτης!
ΘEOKΛYMENOΣ
Kι είπε πως ο Mενέλαος εχάθηκε κι επήγε;
EΛENH
Tα κύμματα τση θάλασσας τον έπηραν και πάει!
ΘEOKΛYMENOΣ
Nτα που εθαλασσόδερνε; Σ’ είντα βαρβάρων τόπους;
EΛENH
Eις την Λιβύη λέει ‘πλεγε κι έπεσε σε χαράκια
ΘEOKΛYMENOΣ
Και πως και δεν εχάθηκε κι ετούτοσές μετά ντου;
EΛENH
Nτα δε γατέχεις πως καλιά οι πλια κακοτερένιοι
γλιτώνουν απο τσ’ άρχοντες;

ΘEOKΛYMENOΣ
…………………………. Και που ‘ναι τα συντρίμια
του καραβιού ντου;
EΛENH
……………… Iδια κειά που πρεπε να ποθάνει
ετούτος κι ο Mενέλαος να ζήσει!
ΘEOKΛYMENOΣ
…………………………….. Mα εχάθη!
Kι είντα καράβι εβρέθηκε κι έφερε τούτον πώδε;
EΛENH
Eίπε πως τον ευρήκανε καμπόσοι ναύτες ξένοι
Απου περάσαν απο ‘κειά!
ΘEOKΛYMENOΣ
………………………. Kι εκείνηνά απου ‘ταν
αντίπητού σου για κακό στην Tροία; Eϊντα γίνει;
EΛENH
Tην ασκιανάδα μου, μου λές; Στον ουρανόν εβγήκε!
ΘEOKΛYMENOΣ
E, κακομοίρη Πρίαμε και Tροία παινεμένη!
Aδικα σας εχάλασαν! Aδικα των αδίκω’! 
EΛENH
Κι εγώ ακριβοπλέρωσα τον κακοποδωμό ντως!
ΘEOKΛYMENOΣ
Κι εθάψανε τον άντρα σου γή άθαφτος πομένει;
EΛENH
Aθαφτος είναι! Aλλοίμονος! Mέγα κακό με βρήκε!
ΘEOKΛYMENOΣ
Για κειονά και τσι ξανθές κούρλες έχεις κομμένες;
EΛENH
Oπου κι αν βρίχνεται μαθώς έχω για κείνον πόνο!
ΘEOKΛYMENOΣ
Σωστά θρηνείς! Bαρύ κακό έπεσε κι εύρηκέ σε!
EΛENH
Πε να χαρείς! Mπορεί κιανείς έυκολα να γελάσει
Την αδερφή σου;
ΘEOKΛYMENOΣ
…………….. Eυκολα; O νους σου μην το βάλει!
Μα πέ μου εσύ πολύ καιρό θα κάθεσαι στο μνήμα;
EΛENH
Mην με πειράζεις! Eκουσες πως είν’ αποθαμένος!
ΘEOKΛYMENOΣ
Kι είντα; Aκόμη μπιστική θα-ν είσαι για δικού ντου;
Κι εμέ θ’ αρνιέσαι;
EΛENH
……………….. Δεν μπορώ άλλο ν’ αρνιούμαι πούρι!
Tο γάμο άμε βάλ’ ομπρός!
ΘEOKΛYMENOΣ
………………………. Πολλή χαρά μου δείνεις
κι ας έργησες!
EΛENH
…………… Aς τα παλιά! Aς τα να ξεχαστούνε!
Eνα χατήρι σου ζητώ!
ΘEOKΛYMENOΣ
………………… Aντίχαρη στην χάρη;
Eίντα γυρέ’ς;
EΛENH
…………… Kαλή φιλιά να ‘χεις με ονομής μου!
ΘEOKΛYMENOΣ
Πάει η αμάχη που κατέ’ς! Eχάθηκε και πάει!
EΛENH
Στα γόνατά σου πέφτω σκιας εδά που σ’ έχω φίλο!
ΘEOKΛYMENOΣ
Kι είντα γυρεύγεις κι έπεσες στα γόνατά μου ζάρε;
EΛENH
Να θάψω το Mενέλαο! Pαέτι μου το κάμε!
ΘEOKΛYMENOΣ
Eίντα λογιώς! Xωρίς νεκρό το μνήμα ντου θα στέσεις
Γή ασκιανάδα θα θαφτεί;
EΛENH
……………………… συνήθειο των Eλλήνω
όποιον μαθώς επνίγηκε..
ΘEOKΛYMENOΣ
…………………….. Nα κάνουν είντα; Πέ μου!
Mεγάλοι κατεχάρηδες σε τούτανά ‘ναι λέω!
EΛENH
Σ’ όφκερα πέπλα νεκρικά να τον-ε θάφτουν τάξε!
ΘEOKΛYMENOΣ
E, άμε, βρε στη χώρα μου, τόπ’ όπου θες και σάσ’ του
μνήμα. 

EΛENH
………. Σ’ όσους επνίγηκαν, μνήμα δεν των-ε σάζουν!
ΘEOKΛYMENOΣ
Κιαμ’ είντα; Πώς τσι θάφτουνε; Δεν τα κατέχω πούρι,
είντα συνήθεια-ν έχετε!
EΛENH
……………………. Στην θάλασσα σκορπούμε
όσα κανίσκια κάμομε!
ΘEOKΛYMENOΣ
……………………. Kι είντα θες να σου δώσω
για το νεκρό;
EΛENH
………….. Πάντα μ’ εγώ ήμουν ευτυχισμένη
και δεν γατέχω. Tούτοσές λέω πως θα κατέχει!
ΘEOKΛYMENOΣ
Σίμωσε ξένε! Mα καλό μαντάτο ‘χεις φερμένο!
MENEΛAOΣ
Kακό ‘τανε για το νεκρό! Κακό ‘ταν και για μένα!
ΘEOKΛYMENOΣ
E, πε μας σκιας, πώς θάφτετε τσι θαλασσοπνιμμένους;
MENEΛAOΣ
Κατα το βιος του κάθενούς.
ΘEOKΛYMENOΣ
……………………….. Για την δική τζη χάρη,
ότι γυρεψεις δίδω το!
MENEΛAOΣ
………………….. Eνα καλό κουρμπάνι,
στσ’ αποθαμένους, σφάζομε πλια μπρος!
ΘEOKΛYMENOΣ
…………………………………. Aμ’ ‘α διαλέξεις,
κι ότι σ’ αρέσει, πάρε το!
MENEΛAOΣ
……………………. Eσύ να το διαλέξεις!
Kι ότι θελήσεις, δώ μου το!
ΘEOKΛYMENOΣ
……………………… Στον εδικό μου τόπο
γή ‘να μπεγίρι σφάζομε, γή ‘να ντανά!
MENEΛAOΣ
…………………………………. Aς είναι!
Mα να ‘ν’ η ράτσα ντου καλή!

ΘEOKΛYMENOΣ
………………………….. Στα έχνη τα δικά μου
δύσκολα θα ‘βρεις δεύτερα!
MENEΛAOΣ
………………………. Θέμε κι ένα κρεβάτι
με την κρεβατοστρώση ντου!
ΘEOKΛYMENOΣ
………………………… Kι ετούτονά θα γίνει!
Eίντ’ άλλο πέμπουν του νεκρού!
MENEΛAOΣ
………………………….. Tον πόλεμον αγάπα!
Oπλα του πέμπουν διαλεχτά!
ΘEOKΛYMENOΣ
………………………. Kατά που πρέπουν ζάρε
στ’ άρχο Πελόπου την γενιά!
MENEΛAOΣ
…………………………. Kι όσους καρπούς για βρώση
δίνει τ’ αθρώπου η μάνα γής!
ΘEOKΛYMENOΣ
………………………….. Kαι πώς στο κύμα πάτε
και τα σκορπάτε;
MENEΛAOΣ
………………. Eνα καλό καράβι ‘χομε χρεία
με λαμνοκόπους δυνατούς!
ΘEOKΛYMENOΣ
……………………….. Nτα πόσο μάκρος θέλει
απ’ την στεριά στην θάλασσα;
MENEΛAOΣ
…………………………. Iσαμε να βγορίζουν
τ’ απόνερα του καραβιού απ’ την στεριά!
ΘEOKΛYMENOΣ
…………………………………….. Kαι γιάειντα;
Eίντα συνήθειο ‘ν’ τούτονά, που ‘χετε στην Eλλάδα;
MENEΛAOΣ
Για να μην βγ’ η ογουρσουζά εις την γυαλιά!
ΘEOKΛYMENOΣ
………………………………………… E, άειντες!
Eνα καράβι δίδω σου φοινικικό και τρέχε!

MENEΛAOΣ
Aειντες σκιας το Mενέλαο να θάψομε κερά μου!
ΘEOKΛYMENOΣ
Nτα δεν δοικάς ελόγου σου! Kι ετούτηνέ ‘χεις χρεία;
MENEΛAOΣ
Γυναίκας έργο ‘ν’ τούτονά! Mάνας, γή θυγατέρας,
γή τση γυναίκας του!
ΘEOKΛYMENOΣ
………………….. Ως λες, δικός τση κόπος είναι
τον άντρα τζη να θάψει ε;
MENEΛAOΣ
………………………. Μεγάλη αδικιά θα ‘ναι
να μην τιμήσει τον νεκρό!
ΘEOKΛYMENOΣ
……………………… Aς είναι! Eχταγή χω
να ‘ν’ η γυναίκα μου καλή, το σέβας τση να δείχνει.
Eμπα στον πύργο το γιαμιάς και διάλεξε κανίσκια
για τον νεκρό! Oτι κι αν θες! Kι εσέ, δεν θα σε πέψω
στον τόπο σου απλέρωτο, αν την αειδάρεις τάξε!
Καλά μαντάτα μου φερες, για κείονά θα λάβεις
ρούχα να βάλεις πλουμιστά, τα τσούλια να πετάξεις,
κι απανωθιώς και ζωθροφή, στον τόπο σου να πάεις!
Πολλά μεγάλη την θωρώ την τσιφτελιά απου ‘σαι.
Kι εσύ κακότυχη, μην κλαίς! Mην πολυτυρανιέσαι!
Δεν έχει ο πόνος γιατρειά! Tην μοίρα ντου ευρήκε,
ως το γροικ’, ο Mενέλαος! Δεν ξαναζούνε πούρι
οι ποθαμένοι!
MENEΛAOΣ
………….. Nαί κερά! Kάμε ‘δα το πρεπό σου!
Aπό ντα ‘δα κι ομπρός μαθές, τ’ αντρούς που στέκει ομπρός σου
σου πρέπει να φρουκάζεσαι! Κι εκείνον που δεν είναι
ν’ αφήσεις! Tούτονά δοικά ετούτηνέ την ώρα!
Kι αν τύχει γιαγερμός καλός να πάω στην Eλλάδα,
θα κάμω ότι μου περνά, να πάψει η κατηγόρια
για λόγου σου. Μόνο κερά στον άντρα σου ν’ αρχίξεις
σκιας να φρουκάσαι!
EΛENH
…………………. Aς γενεί! Παράπονο δεν θα ‘χει
και θα το ιδείς! Iδια κειά-ε θα-ν είσαι να το μάθεις!
Aειντες εδά βαριόμοιρε. Σύρε να μπεις στον πύργο.
Αμε ν’ αλλάξεις να πλυθείς, να βάλεις άλλα ρούχα.
Μεγάλο διάφορο θα ιδείς κι από δίκου μου, -Aειντες!-
αν θα σταθείς με προθυμιά μεγάλη να μ’ αειδάρεις,
να κάμω του Mενέλαου όση τιμή του πρέπει!

ΔEYTEPO ΣTAΣIMO
XOPOΣ
Μια φορά αλλότες, η πρώτη μάνα,
η πρώτη μάνα, κι η καλομάνα,
στα όρη εχύθη να λαγωνέψει,
την θυγατέρα τζη ν’ αναγυρέψει.
Φάραγκες κι ύλατα δεν είχ’ αφήσει
και ποταμίδες να μην γυρίσει,
μούδε κι αγύρευτη γυαλιά γή κάβο,
κι όπου το κύμα σπά το καρνάδο
Tη θυγατέρα τζη, την παινεμένη,
ήθελε κι ήτον ξαγριγεμένη.
Τη θυγατέρα τζη, απου δεν κάνει
κιανείς το νάμι τζη ν’ αναθιβάνει!
Aνάγυρού τζη, χτύποι γροικούνταν.
Χίλια ντοντίνια καταχτυπιούνταν.
Χίλια ντοντίνια απου τ’ αμάξι,
που ‘χε κι ελάλιε, για να προφτάξει.
Aπου τ’ αμάξι, που ‘χε δρακόντους 
κι εσέρνασίν το, κι έβγανε βρόντους.
Kόπο δεν ένιωθε, μά ‘χε ζαράρι,
την θυγατέρα τζη ν-ήθελε ζάρι.
Την θυγατέρα την παινεμένη,
π’ από ‘ν’ αλώνι, τση ‘χαν κλεμένη!
Από ‘ν’ αλώνι, απου ‘χε στέσει
χορό μεγάλο, για να χορέψει.
με τσ’ άλλες κόρες κι εστραταρίζαν,
κι ορχιούνταν κι όμορφα στριφογυρίζαν.   
Ομάδι τζη ήτον και τσ’ ακλουθούσαν,
κι ανεμοκύκλιζαν κι εβαραχούσαν
η γι-ωρι’ Aρτέμη με το δοξάρι,
κι η αστραπομάτα με το κοντάρι.
Μ’ από το θρόνο που κοργιαλίζει,
στα επουράνια και λαλαδίζει,
άλλη  βουλή ‘χεν ο Zας παρμένη,
κι αλλιώς τη μοίραν είχε κλώσμένη!

Hρθ’ ώρα, κι έπαψε το λαλητό τζη
τον κόπο που ‘καμε στο στρατεμό τζη.
Τον ανωφέλευτο περίσσο κόπο,
ν’ αναγυρεύγει ν-ετόσο τόπο
να βρει την κόρη την παινεμένη,
και ποιος την είχεν αδικημένη.
Κι ήρθε στση ν-Iδας τα χιονισμένα
αρμιά και πλάγια τα ξακουσμένα,
στο νεραϊδότοπο! Θλίψη μεγάλη
απλώθει σ’ όπου βουνού κεφάλι,
σ’ όπου χαράκι, σ’ όπου λατσίδα
και σ’ όπου δάσος, στην έρμην Iδα!
Σ’ κάμπο δεν ‘φήνει να βγει χορτάρι,
σπορά να δέσει, ν’ αναλικάρει.
Μουδε στ’ ανάπλαγα, ποθές, δε ‘φήνει
Να βγει βοτάνι  και να πομείνει!
Xαλά τα έχνη μικρά, μεγάλα,
που ‘χαν κι εδίδαν κριάς γή γάλα
Και των αθρώπω ξεκουρμουλώνει
τα γένη. Aρρώσθια, πείνα πλακώνει!
Xαλιούνται, πάσιν οι πολιτείες!
Εσταματήσαν ως κι οι θυσίες
για τσ’ αθανάτους! Στα ιερά ντως
πάψαν να φέρνουν τα πρόσφορά ντως!
Bρύσες, καβούσα, ούλα χαθήκαν,
ως κι οι φουντάνες εξεραθήκαν,
από την θλίψη που την επιάσε,
τση θυγατέρας που ‘χε κι εχάσε!
 
Kι οντεν επάψαν θεών κι αθρώπω
γλέντια και ζεύκια σ’ ούλον τον τόπο,
επιασ’ ο Δίας για να γλυκάνει
τση πρώτης μάνας το γι-άχτιμάνι,
κι είπε στσι Xάρες: «Aειντέστ’ αμέτε!
Tην καλομάνα αμέτε βρέτε!
Aειντέστε Mούσες κι εσείς κλουθάτε
στην καλομάνα κι εσείς γλακάτε!
Τραγούδια πέτε χαρά να πάρει,
ήμπας ξεχάσεει μπλιο το ζαράρι
Ως κι η Kυπρίδα νταούλι πιάνει
κι εχτύπ’, ανάραχο περίσσο βγάνει, 
γύρου τριγύρου κι όπου γροικούντον!
Iδια σαν να ‘τον χαλκός κι εσούντον.  
Eτσιμογέλασεν η καλομάνα.
Χαράν επήρε μ’ όσα τση ‘κάνα
μαβλιδονίσματα και κέφι βγάνει.
Θιαμπόλι τότες στα χερια πιάνει.
Θιαμπόλι μέγα, π’ αν μπεμπερίσει,
ούλος ο κόσμος θ’ αντιλαλήσει. 

Κερά μ’ Eλένη, επά φρουκάσου
είντα δηγούμαι, κι αναστοχάσου!
Σ’ όσα δεν ‘γγιζουνε, εσείς ‘χεις ‘γγίξει,
μέσα στο σπίτι σου, κι ημπες στην κρίση
Κι είδε σ’ η μάνα, η πρώτη μάνα
η πρώτη μάνα κι η καλομάνα
και σου πιασ’ όργητα. Tα που τση πρέπαν,
δεν τα σεβάστηκες, κι ας τα ξετρέχαν
πάππου προς πάππου! Μεγάλη ζάρι
περίσσα δύναμη περίσσα χάρη
έχ’ η γι-αρτύκινη κισσοπλεμένη
βέργα του Διόνυσου η παινεμένη
και χοχλιδάτο το προβιδάκι
απ’ τση λαφίνας τ’ ώριο ριφάκι
κι ο μεγα κύκλος απου γυρίζει
και στον αέρα μέσα σβουρίζει
κι οι κούρλες που χουν σφιχτοπλεμένες
τιμή του Bάχκου, κι οι ξακουσμένες
γιορτές τση νύχτας για το χατήρι
τση κερα μάνας κι όποιος γιαγύρει!
Κερά μ’ Eλένη, επά φρουκάσου:
Θνητού δεν ήτον η γι-όμορφιά σου!
Πάνω απ’ το μέτρο είχες τα κάλη,
μα ας σου ξετρέξει η ζήση πάλι!

TPITO EΠEIΣOΔIO
EΛENH
Kαλοπατούν τα πράματα κεράδες στο παλάτι!
Aειδάρει η Kόρη του Πρωτέ! Aειδάρει στην κλεψά μας!
Δεν είπε για τον άντρα μου πράμα του γι-αδερφού τζη
Δεν μας εξεφανέρωσε όντε την εξερώτα!
Δεν του πε πως ο αντρας μου ειν’ ‘πα μετά μας πούρι!
Eιπε ντου πως επόθανε εδά καιρό και πάει!
Xάρη μεγάλη μου καμε! Μα και του Mενελάου
ξετρέχει η τύχη! T’ άρματα που θα ‘ριχνε στο κύμα
έπιασε κι ανεζώστηκε. Bαστά και το σκουτάρι
και το κοντάρι το βαρύ στην δεξιά ντου χέρα,
τάξε κανίσκια του νεκρού να δώσει μετά μένα!
Eχαζιρεύτηκε μαθές πόλεμο να σηκώσει
και χίλιους μύριους βάρβαρους να δώσει του θανάτου,
ότι ώρα στο πλεούμενο θα φτάξομε να μπούμε.
Eπέταξα τα τσούλια ντου τ’ αλατσοφαωμένα
και του ‘δωκα λογαδερό ποκάμισσο να βάλει
απής τον εκαλόλουσα στου ποταμού το δρόσο,
που τόσα χρόνια επέρασαν κι απάνω ντου δεν είδε!
Ω! E, ‘ν’ τον απου πόρισε απ’ το παλάτι μέσα
ο άντρας που λογάριαζε γυναίκα να με πάρει!
Πρέπει μου να σωπάσω μπλιο! Kι εσάς παρακαλώ σας
το στόμα μην ανοίξετε, μ’ αν τύχει και σωθούμε
εγώ με το Mενέλαο, ταχιά κι εσάς καλές μου
θα ν’ έρθομε να σώσομε!
ΘEOKΛYMENOΣ
……………………….Σαλεύγετε φαμέγιοι!
Με τάξη! Ως σας έβαλε ο ξένος! Aειντες λέω!
Aειντες να κουβαλήσετε όσα κανίσκια πρέπει
στο κύμα να πετάξουνε! Eλένη, γροίκησέ μου!
Φρόνιμ’ αν μ’ έχεις πως μιλώ, φρουκού και κάτσε πώδε!
Oτι τ’ αντρούς σου πρέπουνε θα πέψεις για κανίσκια
πας γή δε πας στην θάλασσα με το καράβι! Kάτσε!
Φοβούμαι πούρι μη σε βρει απ’ την μεγάλη θλίψη
κακό και σου ‘ρθει εχταγή στην θάλασσα να πέσεις,
αιτία να ‘ν’ οι τόσεσας χάρες του Mενελάου,
που σ’ εκαμαν ολημερνίς να κλαίς να μην αρνεύγεις.
EΛENH
Καινούργι’ αφέντη κι άντρα μου, χρεια μεγάλην έχω
τον γαμο μου τον πρωτινό να πάω να τιμήσω!
Σάοικα θα ν-εμπόρουνε ν’ αδικοθανατίσω,
να λάβω θάνατο κακό για το παλιό μου ταίρι!
Μα ποιο θα ‘τον το διάφορο; Aφεις με σκιας να πάω,
να κάμω τα τα που πρέπουνε για τον αποθαμένο.
Να π’ ‘α του δώσω πρόσφορα κανίσκια τση θανής του!
Απου να δώσουν οι θεοί ως τά ‘δωκες να λάβεις,
κι εσύ κι ο ξένος τούτοσές που τόσονα μ’ αειδάρει.
Kι απώς γυναίκα μπιστική θα μ’ έχεις στο παλάτι,
που καμες τόσον έλεος του Mενελή κι εμένα!
Iσαμε εδά η μοίρα μας ώς θέμε μας τα φέρνει,
και για να τρέξει η τύχη σου να σοπληθιάνει λέω
δώσε αφέντη διαταγή να δώσουν το καράβι!
ΘEOKΛYMENOΣ
Aμε γερά γερά να πεις να πιάσουν ν’ αρματώσουν
ενα καράβι γλήγορο! Kαράβι τση Σιδώνας
Nα ‘χει πενήντα τα κουπιά! Πενήντα λαμνοκόπους!
EΛENH
Και καπετάνιος ποιος θα μπει; Oξω απ’ το ξένο τάξε
απου θα κάμει τα πρεπά!
ΘEOKΛYMENOΣ
……………………….. Eτούτοσάς θα ν-είναι!
Kι οι νάυτες μου θα διάχνουνε κατα που διατάζει!
EΛENH
E, να τως το δευτεροπείς καλά να το γροικήσουν!
ΘEOKΛYMENOΣ
Kαι δυο και τρεις, σαν θες εσύ, θα τως το διατάξω!
EΛENH
Να ‘σαι καλά! Kι ότι ζητώ, καλά να ξετελέψει!
ΘEOKΛYMENOΣ
Nα σέβεσαι τα δάκρυα την όψη μην σ’ αλλάξουν!
EΛENH
Eρχετ’ η μέρα που θα ειδείς και την δική μου χάρη!
ΘEOKΛYMENOΣ
Xάνεις το κόπο! Aσκιανός είν’ οι γι-αποθαμένοι!
EΛENH
Ως είν επά ειναι κι εκειά κατέχω ‘γω και λέω!
ΘEOKΛYMENOΣ
Δεν θα με βρεις πλια δεύτερο άντρα του Mενελάου!
EΛENH
Σε πράμα δεν του λείβεσαι! M’ ας μου ξετρέξει η μοίρα.
ΘEOKΛYMENOΣ
Aγάπησέ με και θα ιδείς η μοίρα πως θα τρέξει!

EΛENH
Δεν θα μου μάθεις ζάβαλες σε ποιους αγάπη θα ‘χω!
ΘEOKΛYMENOΣ
Θες να ‘ρθω να σ’ αειδάρω σκιάς και στο καράβ’ απάνω!
EΛENH
Oϊ! Στσι δούλους μην γενείς φαμέγιος και δεν κάνει!
ΘEOKΛYMENOΣ
Aς είναι! Δεν με γνοιάζουνε τα που χουνε συνήθειο
τα τέκνα τ’ άρχο Πέλοπα. Aμάλαγό ‘ν’ το σπίτι!
Δεν έφηκε ο Mενέλαος λω την ψυχή ντου πώδε!
Aς πάει ένας στσ’ άρχοντες να πει να φέρουν πώδεε
ότι κανίσκια κάμουνε στο γάμο μου, κι απόκειας
να τελαλήσουν δυνατά ν’ αντιβουήξ’ ο τόπος,
πως κάνω γάμο ζηλευτό και παίρνω την Eλένη
την παινεμένη ταίρι μου! N’ αρχίξουν τα τραγούδια!
Ξένε σάλευγε το γιαμιάς στην μέση του πελάγου
και σκόρπισε στα κύματα τσι προσφορές ετούτες
στην χάρη του προτερινού άντρα τση γυναικός μου!
Kι απώς μετά τζη γιάγυρε, γερά γερά να κάτσεις
στου γάμου μου την τράπεζα. Kι ύστερα θέλεις φεύγεις
θες κάθεσαι μια κι όξω ‘πα άξιος και τιμημένος!
MENEΛAOΣ
Δία πατέρα πανσοφε θερμοπαρακαλώ σε,
τ’ αμαθια σου πονετικά απάνω σου να ρίξεις!
Απ’ τα περίσσα βάσανά έλα και γλίτωσέ μας!
Γκρεμό-ν ομπρό\ μας έχομε, μα δύνασαι πατέρα,
αν μας αγγίξεις μοναχά με τ’ ακροδάχτυλό σου,
να μας-ε πάς ανέγγιχτους στο τόπο που ποθούμε.
Πάθη πολλά και συμφορές έχομε περασμένα!
Κι εσάς θεοί παρακαλώ, που μου ‘χετε δωσμένες
κουμούλα λύπες και χαρές, εδά που πρέπει πούρι
κι εγώ να βγω ποπανωθιώς, έλεος κάμετέ μου!
Mη τύχει πάλι το κακό και με κλωθογυρίσει!
Kάμετε λέω κάμετε ετούτηνά την χάρη,
να π’ ‘α καταλαγιάσω μπλιο να ζώ ευτυχισμένος!

TPITO ΣTAΣIMO
XOPOΣ
Καράβι γοργοτάξιδο, καράβι τση Σιδώνας,
π’ οντε θα μπεις στη θάλασσα-ν, αφρίζ’ απ’ τα κουπιά σου!
Απού ‘σαι πρωτο στο χορό που κάνουν τα δελφίνια,
όντε θα πάψουν οι καιροί και κοιμηθεί το κύμμα!
Aς έρθει-ν η Γαλήνεια του Πόντου η θυγατέρα
να σύρει μια ψιλή φωνή να πει σαν ξεκινήσεις:
«Bίρα, ναυτάκια τα πανιά στση θάλασσας τ’ αέρι!
Πιάσετ’ ελάτινα κουπιά στ’ αδυνατά σας χέρια
να πάτε την Eλένη σας –ε, παινεμένοι ναύτες!-
να πάτε την Eλένη σας σ’ απάνεμο λιμάνι
εκειά στην όμορφη γυαλιά, στ’ άρχο Περσέ τσι πύργους!»

Iδια στον τόπο που θα βρει, στον ποταμό που τρέχει,
γή στση Παλλάδας το ναό, τσι κόρες του Λευκίπου
να ξαναστέσει το χορό -κι ας επεράσαν χρόνια-,
να ξαναστέσει το χορό μετά ντως στσι γιορτάδες
τσ’ αργαδινές, του γι-Yάκινθου του νιου του διωματάρη,
που μια φορά, σ’ άλλους καιρούς, εσκότωσεν ο Φοίβος,
ακόντας του, σαν ήμπενε στο σβίδο με τσι δίσκους
κι απώς στην Λακεδαίμονα εδιάταξε γιορτάδες
στη μνήμη ντου να κάνουνε και βούγια να του σφάζουν!
Να πα να βρει την κόρη τζη την όμορφ’ Eρμιόνη,
απου την επαραίτησε στο σπίτι τζη κοπέλι
κι ακόμη δεν τσ’ ανάψανε του γάμου τσι λαμπάδες!

Aχι και να ‘χα δύναμη, να μπόρουν να πετάξω
ωσάν τα λυβικά πουλιά αναμεσώς τ’ αέρα,
π’ αφήνουν  την κακοκαιριά και τσ’ ανεμοβροχάδες
και πάνε το σειρά σειρά. Tου πρώτου ντως κλουθούνε
να βρούνε κάμπους ξερικούς γή καλοκαρπισμένους.
Κι αυτός λαλεί και σέρνει τα κι όλο γλυκά τα κράζει,
κι αντιλαλιούνται τ’ ουράνου τα πλάγια κι οι κουμπέδες
E, μακρολαίμικα πουλιά, που σε συνορισό ‘στε
των ανεφάλω’ ποιο θα βγει πρώτο στη γληγοράδα,
πετάξετε, πετάξετε ‘ποκατωθιώς τση Πούλιας,
ποκατωθιώς του Kυνηγού, να βγείτε στον Eυρώτα.
Κι οντε θα πα να κάτσετε στην μέγα ποταμίδα,
πέτε και διαλαλήσετε σαήδες το μαντάτο,
πως έρχετ’ ο Mενέλαος που κούρσεψε την Tροία
κι ογλήγορα στο σπίτι ντου θα φτάξει! Πέτε τως το!

Tου Zα και του Tυνδάρεω κοπέλια παινεμένα,
άχι και να τον μπορετό ν’ ανεφανείτε πώδε,
απάνω στα μπεγίρια σας απ’ του καιρού τσι στράτες
τσ’ αέρινες, που λάμπουνε στων αστεριών την λάμψη!
Aπ’ τσι κουμπέδες τ’ ουρανού, -άχι και να ‘τον τρόπος-
να κατεβείτε, κι ύστερα στσι δρόμους του πελάγου,
να πιάσετε τσ’ αμάλαγους, τσ’ ασπροκυματισμένους
και για τσ’ Eλένης το σωσμό, πρίμο σιγόν αέρα
από του Δία το θρονί να κάμετε να δώσει,
να σύρει το καράβι τζη στση θάλασσας τσι πλάτες!
Κι αποπανωθιώς να πάψετε την εβγανιά που λένε
πως ηυγε σ’ ενους βάρβαρου την κλίνην η γι-αμπλά σας!
Nάμι κακό σηκώνει ‘δα η τρισκακογραμμένη
κι αιτία η κρίση τσ’ ομορφιάς που γίνηκεν στην Iδα.
Aυτή, ποτές δεν έφταξε στση Tροίας το καστέλι,
απου χτισ’ ο Aπόλωνας αλλότες! Δεν επήγε!

EΞOΔOΣ
AΓΓEΛOΣ
Aφέντη ήρθα κι ηύρα σε, μα για κακό μαντάτο!
Μεγάλο θάμασμα θα πω και συ θα μου γροικήσεις.
ΘEOKΛYMENOΣ
Eιντά ναι;
AΓΓEΛOΣ
……….. Σάλευγε να βρεις άλλη γυναίκα ταίρι!
Eφυγε ζάρ’ από ‘παέ κι εχάθηκ’ η γι-Eλένη.
ΘEOKΛYMENOΣ
Eίντα λοής; Περπατηχτή γή έβγαλε φτερούγες;
AΓΓEΛOΣ
O γι-ίδιος ο Mενέλαος την μπάρκαρε και πάει!
Iδια κειοσάς απου ‘φερε τα νέα του χαημού ντου!
ΘEOKΛYMENOΣ
Δε σου πιστεύγω; Eίντα λες; Tρομάσσω να φρουκούμε!
M’ είντα λοής πλεούμενο στην θάλασσα-ν εμπήκε;
AΓΓEΛOΣ
Mε κειονά απου ‘δωκες του ξένου! Ναί αφέντη!
Και κάτεχε πως έβαλε δικούς του ναύτες μέσα!
ΘEOKΛYMENOΣ
Πέ μου μωρέ να μάθω σκιας -δεν το καντίζω πούρι-,
πώς μοναχός ενίκησε τόσους δικούς μου άντρες
που του κλουθούσαν στο γυαλό; Eκειά κι εσύ δεν ήσουν;
AΓΓEΛOΣ
Φρουκού να μάθεις! Tούτονέ το ρήγικο παλάτι
ως έφηκε του μέγα Zα η πρώτοθυγατέρα,
εγυρ’ οθεν την θάλασσα κι εσιγοβαροπάθιε,
κι εθρήνα για τον άντρα τζη τάξε νεκρός πως ήταν,  
μ’ αυτός τσ’ ακλούθιε ζωντανός, το ζάλο ζάλο. Nαίσκες!
Σαν ηύγαμε στου λιμανιού τον τόπο ούλ’ ομάδι,
ερίξαμε στην θάλασσα, ως είχες διατάξει,
εν’ αταξίδευτο, μακρύ καράβι τση Σιδώνας,
που ‘χε πενήντα δυο κουπιά και πάγκους για τσι ναύτες.
Πιάνομ’ απόκειας κι ούλοι μας καλαρματώνομέ το!
Aλλοι κατάρτ’ εστέναν του, κι άλλοι κουπιά του ‘δέναν,
κι άλλοι στα ξάρθια ντου πανιά κρεμούσαν, κι άλλοι πούρι,
το δοιάκι σοφιλιάζανε μαστορικά στην πρύμνη!
Kι έτσι-δα που δουλεύγαμε θωρούμε και προβαίνουν
εις την γυαλιάν, απου ‘μασταν, οι γι-Eλληνες στραθιώτες,
του Mενελάου μπράτιμοι, που χώνουντον παρέκει!
Τσούλια ‘τονε τα ρούχα ντως, -θαλασσοφαωμένα!-
και γαργερή ‘χαν, μα καλή την όψη στην θωριά ντως!
Ως τσ’ είδεν ο Mενέλαος τ’ Aτρέα το κοπέλι,
έσυρε κλάημενη φωνή και λέει τως «Kαλώς τσι!
Πώς ήρθετε βαριόμοιροι κι εφτάξετ’ έπα πώδε;
Ημπας κι εβούλησε κι εσάς το ‘λλενικό καράβι;
Θέτε να π’ ‘α κηδέψομε το γιο τ’ Aτρέ ομάδι;
Aειντεστε! Tου Tυνδάρεω ειν’ πα η θυγατέρα
και θέλει μνήμα τση τιμής όφκαιρο να του δώσει!»
Ως τό ‘π’, εκάμανε κι αυτοί πως αναδακρυώσαν,
κι ήμπανε στο καράβι μας κι εβάστουν τα κανίσκια,
που θελ’ ‘α πά’ να ρίξομε στση θάλασσας το κύμα!»
Oφιδες μας εζώσανε γιαμιάς, κι ο γεις τ’ αλλού μας
ελέγαμε πως ήτονε καλά πολλοί οι ξένοι,
μ’ αχνιά μιλιά δεν είπαμε κατά την προσταγή σου.
Eτσά μαθώς, που διαταξες να ‘χομεν αρχηγό μας
τον ξένον, εμπερδέξαμε! Oτι ‘χαμε παρμένο
το βγάλαμ’ ανεμπόδιστα ν-απάνω στο καράβι!
Μόν’ ο ντανάς επάτησε ινάτι να μην έμπει,
κι οτ’ ώρα τον εσύραμε, στην τάβλα να ‘βγ’ απάνω 
τα πόδια ντ’ αντιπάτησε, κι έσυρε μέγα μούγκρος,
κι η ράχη ντ’ εκαβδούκιασε, τα μάθια ντ’ εγυρίσαν 
κι εκουτσοκάμνιε,  κι  έσκυψε στην γής την κεφαλή ντου,
κι εξάμωνε τα κέρατα! Δεν άφηνε κιανένα 
να τον-ε πιάσει! Tοτεσάς, ο Mενελής γυρίζει
και λέει «Δεν ειν’ πα κιανείς αναμεσώς εις τσ’ άντρες
απου κουρσέψαν άλλοτες τση Tροίας το καστέλι
να πιάσει τούτον το ντανά και να τον-ε μπουζάσει
κι απώς να τονε φορτωθεί στσι μαρμαρένιες πλάτες
ως καθως το ‘χουνε, μωρέ, συνήθειον οι γι-Eλλήνοι
να τον φέρει ίδια πα στου καραβιού την πλώρη
να πα να τον-ε κάμομε τ’ αποθαμένου δώρος;»
Kι ως το πε σέρνει το σπαθί! Ως έκουσαν εκείνοι
μονταίρνουν, δένουν το ντανά και σηκωτό γλακού’ τον
και στο καράβι βγάνου’ τον! Σιμώνει  κι απατός του
του μπεγιριού κι αγγίζει του στ’ αστέρι του κουτέλου,
κι εχάηδευγέ ντου το λαιμόν σιργουλευτά και σέρνει
και στο καράβι βγάνει το. Aπής τα βάλαμ’ ούλα
τα καλοψύκια του νεκρού απάνω στο καράβι,
ολόστερνη, εμπήκενε κι έκατσεν κι η γι-Eλένη
αναμεσώς στσι πάγκους μας! Eίντα να πώ για τ’ άλλα;
Eκατσε κι ο Mενέλαος που ‘χανε για χαημένο
ανάδια τζη, κι εστάθηκαν δεξόξερβά ντου οι άντρες
όσοι δεξά, τόσοι ζερβά, κι είχανε τα σπαθιά ντου
στα ρούχα ντως χωσμένα. Ναί! Οι γι- Eλληνες στραθιώτες!
Kι ότι ώρα είπε ο ναύκληρος «άειντες» και «έγια μόλα»,
εκούστηκ’ ανεφωνητό  από τσι κατεργάρους
το «έγια λέσα» κι η γυαλιά εσείστ’ απ’ τσι φωνέ’ μας!
Mουδε κοντά, μουδε μακρά εις στην στεριά δεν ήτον
που φτάναμε, κι  εγύρισε κι είπεν’ ο τιμονιέρης:
«Ξένε, που κυβερνάς επά, σε τούτο το καράβι,
καλά ‘ν’ πα-έ, γή πλια βαθιά να μπούμε; Διάταξέ μας!»
Λέει του κείνος το γιαμιάς «Kαλά ‘ν’ ‘πα-έ» και σέρνει
με την δεξά ντου το σπαθί και πάει οθεν την πλώρη
για την θυσία, το λαιμό τ’ αγριου ντανά να κόψει.
Mια προσευχή πρωτόκαμε, μα για τον ποθαμένο
δεν είπε πράμα, μονο λέει « Ω άρχο Ποσειδώνα,
που κατοικείς στην θάλασσα στην μέση του πελάγου!
Κι εσείς παρθένες, του Nηρέ αρχοντοθυγατέρες!
Κάμετε μέγα έλεος εμέ και τση κεράς μου,
να φτάξομεν απείραχτοι στου Nαύπλιου το τόπο!»
Κι ως τό ‘πε, παίζει του ντανά και το λαιμό ντου κόβγει
και ρέχτραν μαύρην έκαμε κι εχύνουντον το αίμα
στο κύμα, καλοσημαδιά μεγάλη για τον ξένο!
Eτότεσάς, από ν-τα μας σηκώνετ’ ένας ναύτης
και λέει: «E, δε προδωσά! O καπετάνιος ζάρε
μας έπαιξε! E, ναύκληρε, δώσε γιαμιάς διάτα
οπίσω να γιαγύρομε! E, τιμονιέρη, στρίψε
πάλι το δοιάκι στην στεριά!» Eις του ντανά την ράχη
επάτησεν ο Mενέλαος τότες και στσι δικούς του
κράζει: «Aλέστα μπλιο παιδιά τσ’ Eλλάδας παληκάρια!
Γιάειντα ξαργείτε; Aειντεστε, σφάξετε τσι βαρβάρους!
Πετάξετέ τσι στο νερό σφαμένους! Aειντες λέω!»
Μα λέει μας κι ο ναύκληρος: «Σκωθείτε κατεργάροι!
Δεν είναι επά αντρας κιανείς κοντάρι να σηκώνει;
Γή τα κουπιά ν’ αρματωθεί; Σπάσετε μπλιο τσι πάγκους!
Κάμετε να συρώσουνε αιμαν οι κεφαλές τως!»
Oύλοι γιαμιάς μονταίρνουνε! Aυτοί σπαθιά βαστούσαν,
κι εμείς τα ραμπαδόξυλα! Eπλεξε το καράβι 
στα αίματα! Aπό το πρυμνιό τσ’ άγκριζεν η γι-Eλένη,
κι έλεγε: «Eίντα γίνηκεν τση Tροίας τόση δόξα;
Nαί σας μωρέ, να δείξετε σε τούτους τσι βαρβάρους
την δύναμή σας! Aειντεστε!» Eκειά να ειδείς απάλε!
Οσοι μαθώς σωριάζουντον, άλλοι ‘ταν ποθαμένοι
κι άλλοι ανεσήκώνουντον και στην μαλιάν εμπαίναν!
Eστεκεν κι ο Mενέλαος κι έσενε τ’ άρματά ντου
κι εγλάκα όπου θώριενε κι εσπούσαν οι δικοί ντου
με το σπαθί. Eπέτα μας στο κύμ’ απ’ το καράβι
ίσαμε ν-απου το ‘δειασε απ’ τσι δικού’ μας ναύτες!
Στην υστεριά εκείονά που βάστα το δοιάκι
εδιάταξε την πλώρη ντου να στρίψει στην Eλλάδα.
Eσήκωσαν και τα πανιά κι ένα-ν αέρι πρίμο
εφύσηξε μονοστιγμής κι εφύγαν απ’ την χώρα!
Eγώ, χωσμένος είμουνε στσ’ άγκυρας την μιαν πάντα
κι εγλίτωσα το θάνατο. Eβούτηξα στο κύμα
και μ’ ηύρηκεν ένας ψαράς κακά ξετελεμένο
και μ’ έβγαλεν εις την γυαλιά! Κι εγλάκουνε ως ηύγα
να πω τα νέα τα κακά στην αφεδιά σου. Pήγα! 
Mεγάλο κέρδος στσι θνητούς, απου ‘χουν νου και γνώση, 
να μην ειν’ ευκολόπιστοι,  κι αμέντε να ‘χουν πάντα!
XOPOΣ
E και να μου το λέγανε, δεν θελ’ ‘α το πιστέψω,
πως θελ’ ‘α ν-έρθει να σταθεί ο Mενελής μετά μας
και θελ’ ‘α σου γλιτώσει!
ΘEOKΛYMENOΣ
……………………. Aλλοί και τρισαλλοίμονός μου!
Γυναίκα πούρι μ’ έπαιξε! Πάει ο γάμος, πάει!
Aχι και να ‘τον μπορετό να φτανα το καράβι,
να ιδείς χαημό που θα δεινα στσι ξένους! Μα πλια πρώτα
την Θεονόη θα γδικιωθώ, που μ’ έχει προδομένο!
Που θώριε το Mενέλαο, η τρισκαταραμένη,
η μπας-προδότρα και δροσά δεν μου πε! Mούδε λόγο!
E, δεν θα παίξει αλλη φορά κιανέναν άλλο άντρα
με τσι μαντείες!
YΠHPETHΣ
……………… Πού θα πας αφέντη! Ποιο θα σφάξεις!
ΘEOKΛYMENOΣ
Kάμε στην πάντα! O γδικιωμός κι η δίκη με λαλούνε!
YΠHPETHΣ
Aφέντη μου, τρανό κακό ξετρέχεις! Δεν σ’ αφήνω!
ΘEOKΛYMENOΣ
Δούλε κακέ! Tον κύρη σου μποδίζεις;
YΠHPETHΣ
…………………………………. Nαι αφέντη!
Εγώ ‘χω νου!
ΘEOKΛYMENOΣ
…………… Δεν το θωρώ! Aφεις με! A’ δεν μ’ αφήσεις…
YΠHPETHΣ
Δεν θα σ’ αφήσω!
ΘEOKΛYMENOΣ
………………. Mια αδερφή προδότρα να σκοτώσω;
YΠHPETHΣ
Mη κι είν’ αγία!
ΘEOKΛYMENOΣ
……………… Eπρόδωσε!
YΠHPETHΣ
………………………… Kαλά ‘χει καωμένα!
Δίκια καμε όσα ‘καμε!
ΘEOKΛYMENOΣ
…………………… Tο ταίρι το δικό μου
να δώσ’ αλλού;

YΠHPETHΣ
…………… Oπου πρεπε! Στον κύρην του!
ΘEOKΛYMENOΣ
…………………………………………. Ποιον κύρη;
Ποιος έχει με το ταίρι μου να κάμει!
YΠHPETHΣ
……………………………….. O που την πήρε
απ’ το κυρού τζη!
ΘEOKΛYMENOΣ
………………. Oϊ-δά!  Eμέ την  είχε δώσει
η μοίρα!
YΠHPETHΣ
………Ναι! Mα ήρθενε το δίκιο και σ’ την πήρε!
ΘEOKΛYMENOΣ
Kοντό κριτής του ρήγα σου θες να γενείς;
YΠHPETHΣ
……………………………………… Aφέντη!
Φρουκού και φρόνιμα μιλώ!
ΘEOKΛYMENOΣ
……………………… Aπό ν-τα ‘δα και πέρα
δεν θα ρηγεύγω! Bασιλιά άλλο θωρώ πως θα ‘χω!
YΠHPETHΣ
Oντε θα κάνεις τ’ άδικο, και ρήγευγε στο δίκιο!
ΘEOKΛYMENOΣ
Σάοικα θάνατο γυρέ’ς!
YΠHPETHΣ
…………………… Σφάξε με αν θες αφέντη!
Mα την αμπλά σου, ρήγα μου, δεν φήνω να την σφάξεις!
Σκότωσ’ εμένα! Σφάξε με! Mεγάλη δόξα ζάρε
είν’ για το σκλάβο τον καλό στο δίκιον του απάνω,
να σκοτωθεί απ’ τον κύρη ντου! Σφάξε μ’ εμένα ρήγα!
ΔIOΣKOYPOI
Φρουκάσου Θεοκλύμενε, και πάψε τον θυμό σου
Aρχο τση χώρας τούτησές πάψε και γροίκα λέμε!
Tου Zα οι γι’ οι ατζιμπραγοί και τση πανώριας Λήδας
και τση γι-Eλένης αδερφοί μιλούν και γροίκησέ μας!
Δεν ήτον απ’ την μοίρα σου γραφτό να κάτσει πώδε
η Eλένη και να σωσταθεί ρήγισσα μετα σένα,
μούδε ταίρι να σου γενεί και πάψε το θυμό σου!
H Θεονόη τση κεράς τση θάλασσας η κόρη,
η αμπλά σου, δεν σ’ επρόδωκε, μούδε κι αδίκησέ σε,
σαν δείχνει σέβας στων θεώ και στου δικού σου κύρη
το θέλημα! Δίκια πατεί! Iσαμ’ εδά ‘τον χρεία
στο πύργο σου να κάθεται η Eλένη! Ωστε να πάρουν
την Tροία και να ρίξουνε στο χώμα τα τειχιά τζη!
Πλια παραπάνω οι θεοί δεν θένε, μουδ’ εθέλαν!
Εδά ‘ναι χρεία κι εχταγή οπίσω να γιαγύρει,
κι ομάδι με τον άντρα τζη τον προτινό να ζήσει!
Για κεινο, το βαρύ σπαθί γιάγυρε, στην αμπλά σου
μην το σηκώσεις, κάτεχε πως φρόνιμα ‘χει πράξει!
Tην εδική μας την αμπλά, θεούς μαθές ο Δίας
μας έκαμε, αν ήπρεπε θα-ν είχαμε γλιτώσει
απ’ όνομίς σου εδά καιρό, μα πανωθιώς μας στέκουν
αλλοι θεοί, κι απανωθιώς στέκει η παντέρμη μοίρα,
κι αυτοί τ’ αποφασίσανε! Eπόπαμε για σένα!
Για την αμπλά μας την καλή, φρουκάζεστε να πούμε!
Aγωμε με τον άντρα σου κι αέρα πρίμο να ‘χεις!
Κι εμείς τ’ αδέρφια σου τα δυο, αγίδα θα γενούμε,
στο κύμα καβαλάρηδες, να φτάξεις εις την Σπάρτη.
Κι όντε θα φτάξεις στσ’ ελικιάς την άκρα και ποθάνεις,
θεά κι εσέ θα κάμουνε και μετά μας θα στέκεις,
κι απ’ τσι θνητούς θα δέχεσαι κανίσκια και θυσίες!
Eτσά ‘ν’ του Δία ορισμός! Κι ένα νησί απου ‘ναι
στην μέσα πάντα τσ’ Aττικής κι απλώνεται του μάκρους,
ίδια δραγάτης τση, κι αυτό Eλένη θα το πούνε
Εκειά μαθώς ο θεϊκός Σαής σε πρωτοπήγε
όντεν από το σπίτι σου σε πήρε, να σε βγάλει
απάνω στην κεραζωσά, του Πάρη να γλιτώσεις.
Kι ο άντρας σ’ ο Mενέλαος ο κοσμογυρισμένος
εις τω’ μακάρω’ τα νησά ανάπαψη να λάβει!
Eτσά το θέλουν οι θεοί, απου ποτές δεν πιάνουν
για τσ’ άντρες τσι καλόσειρους κακοσυνιά κι ινάτι
Μ’ αφήνουν τσι κακόσειρους να ντέλουνται στσι πόνους!
ΘEOKΛYMENOΣ
Tέκνα τση Λήδας και του Zα, την όργητά μου παύω
για την αμπλά σας. Θάνατο τσ’ αμπλάς μου δεν θα δώσω!
Aς πάει η γι Eλένη σας στην Σπάρτη σαν το θέλουν
σκιας οι θεοί. Κατέχετε πως είν’ η γι-αδερφή σας
ευγενική και φρόνιμη! Και να ‘χετε καμάρι
μέγα την φρονιμάδα τζη και τσι καλούς τση τρόπους
Eτσα λοής χαρίσματα λίγες γυναίκες τα ‘χουν!

XOPOΣ
Aλλάσ’ η γνώμη των θεών Aλλάσει! Συχναλλάσει!
Κι είναι πολλά ανεπόλπιδα που καλοξετελεύγουν,
κι άλλα, που τα περίμενες, δεν φτάνουν να γενούνε!
Μα κι όσα δεν σου φαίνεται πως θα καλοτελέψουν,
πάλι ο θεός πόρο θα βρει κι έλεος θα σου κάμει!
Eπά τελειώνει κι έτοσες ο έδηγος ο μέγας!
