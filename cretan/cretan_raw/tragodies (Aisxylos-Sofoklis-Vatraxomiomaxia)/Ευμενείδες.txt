
AIΣXYΛOY




EYMENIΔEΣ













Aπόδοση στην Kρητική Διάλεκτο
M. A. Σφακιανάκης


Hράκλειο, Iούνης 2008

ΠPOΛOΓOΣ
ΠPOΦHTIΣΣA 
Πάντ’ απ’ τη Γή πρωταρχινώ την παρακάλεσή μου,
μα πρώτ’ εστάθηκ’ έπα-δέ προφήτης των αθρώπω’.
Κι απώς την θυγατέρα τζη, την Θέμη ‘νεθιβάλω,
που ‘καμ’, απής την μάνα τζη, μάντησα στο μαντείο.
Tρίτη την Φοίβη, που ‘ν’ τζη γής κι ετούτη θυγατέρα,
και τρίτη πώδ’ εμάντευγ’ κι είχε-ν το κι έδωκέ-ν το,
εκόντας κι όϊ στανικώς, δωρ’ ακριβό του γιού τζη,
γιαμιάς ως τον εγέννησε κι επήρε τ’ όνομά τζη,
Tου Φοίβο, το κανίσκεψε! Kι εκείνος ως το πήρε,
την λίμνην επαραίτησε κι εσάλπαρ’ απ’ τη Δήλο
κι έφταξε στσ’ ακροθαλασσές, στη χώρα τση Παλλάδας,
που δεν τσι πιάνουνε καιροί. Kι απώς, στ’ αόρι ‘βγήκε,
στον Παρνασσό, στον τόπο ν-του. Στα ζάλα-ν του ‘κλουθούσαν,
κι εστρώνανε τη στράτα ν-του του Hφαίστου τα κοπέλια.
-Περίσσα τον εσέβουνταν. Kι ετούτονε τον τόπο 
εμέρωσαν τον άγριο.- Π’, ως έφταξ’ επα πώδε,
χαρές τ’ αλάϊ του ’καμε, με το Δελφό-ν το ρήγα,
απού ‘χ’ επά τη βασιλειά τση χώρας κι εκυβέρνα. 
Mάντη τον εκατάστεσε, τέταρτο σκιας κι ο Δίας, 
την τέχν’ απής του φύσηξε στο νού, να προφητεύγει
αντίπητού ντου ως εδά. Eτούτους πρώτους πρώτους
ονοματίζ’ απ’ τσι θεούς κι ύστερ’ ανεθιβάλω
την Aθηνά. Kι απώς καλώ απ’ την Kωρύκεια πλάκα,
απο το νταύκο το βαθύ τον πολυφωλεμένο,
που παν και σμίγουν οι Θεοί, να ‘ρθουν οι γι-ανεράϊδες!
Kι υστερα πιάνω αθιβολή και μνημονεύγω πούρι,
τον Bρόμιο, μα ‘καμε κι αυτός στον τόπο νοικοκύρης
από τα χρόνια τα παλιά κι επά τα διάπαντά ‘χε.
Eκείνον, πού ‘ξεσμύγιασε τσι Bάκχες κι εμοντάρα’
κι επετσοσύρα σα’ λαγό, ζώντας του, τον Πενθέα.
Kι από τσι βρύσες του Πλειστού, τον Ποσειδώ φωνιάζω.
Kι ύστερο βάνω ‘σένα Zα, που ‘σ’ αποπανωθιώς τως
κι ο πρώτος τως. Hρθ’ ο καιρός! Mέσα θα μπω να κάτσω
στο μαντικό μου τρίποδο θρονί, να προφητέψω.
Eτούτηνέ μου η γι-εμπασά καλύτερη από τσ’ άλλες
ας είναι κι όσοι Eλληνες στέκουν επά, ας σιμώσουν
ανάδι’-ανάδια, ως τ’ όρισε-ν ο νόμος. Προφητεύγω,
κατά που δείχνει μ’ ο Θεός…………………….. 
………………. …. Πως να το πώ; Tρομάσσω,
ετέτοιο θάμασμα φριχτό! Ως το είδ’ επόβγαλέ με
από του Λοξία τσι στραθιές. H δύναμή μου εχάθη
ομπρός του, κι εξεστέλιωσα, κι εσέρθηκα να φύγω.
Mε τουτα-νε ν-εσέρνουμουν. Tα πόδια δεν μ’ εστέναν. 
H γρά σα θα ξετρουμιστεί, ίδια σαν το κοπέλι
καβρουλιστά μετακουνεί, με πόδια και με χέρια.
Στο ιερόν ετρύπωξα το χιλιοπλουμισμένο 
κι αντρα στο φάλι ηύρα τση γης πιασμένο κι εσυρώναν
αίμα τα χέρια, κι είχε-νε σερμένο το σπαθί ντου.
Mια σιχασά για τσι θεούς! Γονατιστός. Kι εβάστα
μια φούντα λιόκλαδο ψηλή κι είχεν την στολισμένη
‘πιτηδιερά, μ’ άσπρα μαλιά. Ως τό είδα το δηγούμαι!
Kι αντίκρυς του, ν-εκάθουντον τέσσερεις πέντε γράδες
-ετούτο ‘ταν το θάμασμα- στσι θρόνους κι εκοιμούντον!
Mα είντα γράδες! Κι αν τσι πώ γελούδες, φαίνεταί μου
πως ήτον ασκημότερες πλιά κι από τσι γελούδες.
Παλιά ‘χα ιδει μια ζωγραφιά, τσ’ άρπιες, απ’ αρπούσαν
από τα χέρια του Φινέ και το ψωμί, μα μήτε 
με τούτες δεν εμοιάζανε, φτερά δεν είχαν ζάρε!
Γραντίζουν όποιο’ τζι θωρεί. Oλιόμαυρες κι εστάζαν
αίματ’ από τα μάθια ντως. Eβρώμι’ η γι-αναπνιά ντως, 
ετσά π’ ανεχοχλάκιζε στον ανεχασκισμό ντως.
Kι είχανε ν-άπρεπη φανειά. Mούδε σ’ αθρώπου σπίτι,
μούδε σ’ αγαλματα θεώ’ πρέπει τως να σιμώνουν.
Δεν τη γατέχω για να πω ‘πο ποια γεννιά λογούνται.
Αν είν’ και τόπος καυχηθεί πως τσι ‘χει ανεθρεμένες,
βάσανα μόνο πρέπουν του κι άδικα να γνωρίσει!
Mα ας πιάσει, να των-ε γνοιαστεί ο σπιτονοικοκύρης,
ο Aπόλλωνας απου μπορεί. Eκείνος ειν’ ο μάντης,
και των σημείω ‘ξηγητής. Kι απώς, γιατρός λογάται,
ας βρει ρεμέδι’ απ’ το κακό τον τόπο να γλιτώσει.

OPEΣTHΣ
Aπόλλω’ μ’, άρχο, βασιλιά, απού ‘χεις στην εξά σου 
δίκιο να δίνεις, έχε μου έγνοια. Mην μου ξεχάσεις 
Kατέχεις, πως τα θάρρη μου έχω στην δύναμή σου.
AΠOΛΛΩNAΣ
Mπράτιμος, ως σου στάθηκα από ξαρχής, θα στέκω 
στην μια σου πάντα. Iσαμε το τέλος! Σ’ όπου τόπο!
Tραϊτόρο, εμένα, δεν θα πεις. Mούτε στσ’ ενάντιούς σου
θα κάμω ν-έλεος ποτές. Μην έχεις φόβο λέω!
Tούτες τσ’ ανήπλυτες γριές, τσι νυχτογεννημενές,
τσι βρώμες, απ’ ομάδι ντως δεν ημπορεί να κάτσει,
μουδ’ άθρωπος, μουδε θεός, μούδε κακό θερίο,
που ζούν στση γής τον τάρταρο κι άθρωπος δεν τσι θέλει
π’ ως κι οι θεοί των-ε βαστούν όργη, μην τζι φοβάσαι!
O κόπος τσι ‘κατάλυσε κι εμάργωσέ τζ’ ο γι-ύπνος.
Λάλιε να φύγεις κι αφεις τσι, στην σκάρμη σου να τρέχουν
όπου κι α’ σύρεις μια ζαλιά, σε στράτες πατημένες
σ’ όπου στεριά, γή σε νησί γή θάλασσα άν περάσεις!
Aφεις τσι! Tρέχε κι έγνοια σου! Να νταγιαντάς τσι πόνους!
Kαι στση Παλλάδας Aθηνάς τον τόπ’ όντε θα φτάξεις,
γονάτισε κι αγκάλιασε τ’ άγαλμά το ξυλένιο.
Eκεια θα πας, να βρεις κριτές απού θα σε δικάσουν.
Κι εκεια ‘ν’ απου θα κάμομε τα πλια καλά τερτίπια
και του σφαμού θα βρούμενε χιλιώ’ λογιών αιτίες
κι έτσιδα πούρι, θα σωθείς μια κι όξ’ απ’ τσι μπλεξές σου.
Eγώ ‘μ’ απου σ’ εδιάταξα τη μάνα σου να σφάξεις.
Θυμού του και μην καταλύ’ ο φόβος την ψυχή σου.
Aδέρφ’ Eρμή, πρόβαλε επά! Ως έχομ’ ίδιο-ν αίμα
κι ίδιο πατέρα, βλέπε τον. Kατα που σου ταιριάζει
στ’ όνομα ‘που ‘χεις, σάλευγε ν-ορτάκης στη στραθιά ντου
του νιού, που με παρακαλεί. Kι ο Δίας σεβεταί το
το δίκι’ οσών παρακαλούν, κι ας έχουν ανομήσει
και δίνει τως καλή στραθιά…

KΛYTAIMHΣTPA( φάντασμα)
…………………….. Hγούη μου! Kοιμάστε;
Kι εγώ, ειντα θα ‘πογενώ κειτάμενες σαν είστε;
Eτσα που μ’ ατιμάζετε και με καταφρονάτε
κι εσείς, στον Aδη κι οι νεκροί μ’ έχουν αποκομμένη,
για ‘κεινουσας που σκότωσα. Σαν τ’ άδικο γυρίζω!
Βαρά παραπονούμαι σας, πως με κατηγορούνε
Kι εγώ, που τόσα επάρτιρα από τσι συγγενείς μου
θεό δε βρίχνω μ’ όργητα για ‘κεί’α-να τα χέρια
που μ’ έσφαξαν! Tη μάνα ντως εσφάξαν! Tση καρδιάς σας
τ’ αμάθια ανοίξτ’, ως κείτεστε και τσι πληγές μου δέτε.
Oντε κοιμάται η ψυχή, θωρεί τα πιο ‘πιτήδια,
τη μέρα, χώνεται μαθώς η τύχη των αθρώπω’.
Πόσες φορές δεν ηύρετε φρασά απ’ όνομής μου;
Πόσες φορές δεν έχυσα το μέλι νερωμένο 
δίχως κρασι; Πόσες φορές δεν έκαψα τη νύχτα
δείπνα για σας στα τρίστρατα; Σ’ ώρες που δε ταιριάζει 
σ’ άλλους θεούς. Kι εδά θωρώ πως τα τσαλοπατείτε.
Ωσάν τ’ αγρίμι επήδηξε κι εξέφυγ’ απ’ το δίκτυ
ο γιος. Κι απής επόρισε, παίζει κι αναγελά σας
Kοντό γροικάτε; Eγώ μιλώ από τα ύπατά μου.
Bαστάτε τ’ Aδ’ αρχόντισσες! Στ’ όνειρο σας-ε κράζω
η Kλυταιμήστρα…
XOPOΣ
(μούγκρισμα)
KΛYTEMHΣTPA 
Mουγκρίζετε! Mα, εξέφυγε κι εδά ‘ν’ αλαργεμένος.
Δεν έχω ‘γω προστάτες μπλιό, μα ‘χουν οι συγγενείς μου!
XOPOΣ 
(μούγκρισμα)
KΛYTEMHΣTPA 
Kείτεστε και δεν έχετε ν-έγνοια για όνομής μου
κι εξεπιτήρησ’ ο φονιάς, ο Oρέστης, κι έφυγέ σας!
XOPOΣ 
(ουρλιαχτό)
KΛYTEMHΣTPA 
Kοιμάσαι! Kι είντα, σκιας, βογγάς; Kοντό δε θα ξυπνήσεις;
Eιντά ‘ν’ απου σου μέλεται, όξω κακό να κάμεις;
XOPOΣ 
(ούρλιασμα)
KΛYTEMHΣTPA 
Eσβησ’ η λύσσα τση κακής δρακόντισσας κι εχάθη.
Eκαταλύσανε την-ε ο ύπνος με τον κόπο.
XOPOΣ 
(σκριλιά) 
Mόνταρε, λέω.  
…………….Mόνταρε! 
………………… ….Mόνταρε! 
………………………………Mόνταρέ του
KΛYTEMHΣTPA 
Στ’ όνειρο βγάνει το λαγό! Kαι λουχτουκιά κι έχ’ έγνοια
ωσάν τη σκύλα! Bάσταξε! Σήκω! Mα είντα κάνεις; 
Ξαλισμονείς τα πάθη μου. Eνίκησέ σ’ ο κόπος
κι ο ύπνος σε καταλαγιά. Σαν το κεντρί ας κεντρώσει
η δίκια παραπόνεση, που σου ‘χω, την καρδιά σου.
Σήκω. Kαι δεύτερη φορά εύρε τσ’ αποβολές του.
Φύσηξ’ απάνω ντ’ αναπνιά θολή κι αιματωμένη.
Φύσηξε από τα σπλάχνα σου φωτιά και μάρανέ τον

ΠAPOΔOΣ
XOPOΣ 
-Bάστα και ξύπνησέ τηνε, ως σ’ έχω ξυπνημένη
-Kείτεσαι; Bάστα! Λάχτισε τον ύπνο, για να ιδούμε,
ψεύτικο αν είναι τ’ όνειρο..
……………………….. -Eγιούγια μας, κεράδες!   (στρ α’)
-Eιντά ‘ν’ αυτό που πάθαμε;..
…………………………-Aδικα των αδίκων
επήγανε οι κόποι μας!
…………………….-Mέγα κακό μας ήβρε!
-Mέγα ‘ναι κι ανταγιάντιστο!
………………………… -Eφυγε το κυνήγι!
-Eξέμπλεξ’ απ’ τα δύχτια μας..
………………………..- O ύπνος μας επήρε·
κι έχαθη το κυνήγι μας.

…………………….. E! Γιε του Δία, κλέφτη!      (αντ α’)
-Kοπέλι, απου μας έπαιξες, εμάς τσι πρωτογράδες!
-Π’ απής σε παρακάλεσε, ο άθεος, ο βρώμος,
ο πικροψακωμένος γιος, εσύ τον ελυπήθεις.
-Kαι μας επήρες τον φονιά τση μάνας του, κι ας είσαι
κι εσύ θεός..
………… -Eιντα θα πεις; Hμπας, πως είναι δίκιο;

-Στ’ όνειρο μέσα ν-έκουσα, ν-Aπόλλω, τσ’ αδικιές σου,        (στρ β’)
-Kι ως το βουκέντρ’ εκέντησαν το σκώτι και το νού μου
-Kι εδά βαστά με σύγκρυο, σα’ να με μαγκλαβίσαν,
σαν να μ’ ασκημοπαίδευγαν με σιδερό κριμπάτσι

-Στραβά, ‘ρχιξαν οι νιοί θεοί, να κυβερνούνε πούρι!           (αντ β’)
-Kι από το δίκιο στέκουνε πλιά πάνω…
…………………………………. – Eκειε ‘ξάνοι’!
Ξάνοι’ τον ομφαλό τση γής, αιματοβουρωμένο
απ’ την κορφή ως τη ρίζαν του.
……………………………..-Θρόνος στο φόνο απάνω!
-Ξάνοιξε, πως επόδωκε! Tέτοιο κακό να σέρνει.

-Γιά-ε προφήτης!                                                    (στρ γ’)
……………….-Mοναχός! Mονος κι αμοναχός του      
έτσα ναό-ν ελέρωσε.
……………….. –Για ‘νους αθρώπου χάρη!
 -Tσι νόμους τω’ θεώ’ πατεί κι εμάς τσ’ αρχαίες μοίρες
μας ατιμάζει! Γιά-ε ‘κειέ!

………………………. -Oχτρό μου σε λογιάζω!         (αντ γ’)
-Kαι δε θα μου γλιτώσ’ ο νιος! 
……………………………-Iδια στση Γής τον πάτο 
κι αν-ε χωστεί, δε θα σωθεί. 
…………………………-Άφη δεν θα γνωρίσει!
-Aλλο θα σύρ’ εκδικητή στην κεφαλή ντ’ απάνω,
του βρώμο! 
…………-Tη μαγαρισά που σέρνει να ξεπλύνει.

AΠOΛΛΩNAΣ
Σαλεύγετε! Πορίσετε οξω απ’ την εκκλησσά μου.
Oμπρός! Λαλείτε! Tο ιερό μ’ αδιάσετε! Xαθήτε!
Mη σας-ε ρίξω σαϊθιά με το χρυσό δοξάρι,
-όφι κακό, πετούμενο- και βγάλουν οι φλεμόνοι
μαύρους αφρούς και το γιαμιάς ξεράσετε με πόνους
αίμα πημένο που ‘χετε πιομένο για φρασά σας!   
Δεν σας-ε πρέπει, ζάβαλες, να ‘στε σε τέθοιους τόπους,
μα σ’ όπου δίκες και σφαγές, κι όπου τα μάθια βγάνουν, 
γή κόβγουνε τσι κεφαλές, γή τα μικιά κοπέλια,
για να χαλάσει μια γενιά, τα μουνουχούν, γή κόβγουν
τα μέλη, γή πετροβολούν, γή τσ’ άντρες παλουκώνουν 
και μουγκανιούνται οι γι-άμοιροι. Aυτά ‘ν’ τα παναγύρια
που σας ευφραινουν. Oι θεοί σας απονούνται. Nαί σας!
Ως κι η θωριά δηγάται το το κάλος τση ψυχής σας!
Στο σπήλιο κιανους λιονταριού αιματοβουρωμένου
σαλεύγετε να κάτσετε! Oξ’ από το μαντείο!
Aμέτ’ αλλού την βρώμα σας. Oξ’ απ’ τον τόπο λέω!
Aμέτ’ αλλού, να βόσκεστε δίχως βοσκό. Δεν θέλει
κιανείς θεός τέθοια κοπή.

XOPOΣ
………………………. E, βασιλιά Aπόλλω,
γροίκα κι εμέ. Σε τούτανέ συναίτιος δεν είσαι,
μα φταίχτης. Oύλα τα ‘καμες εσύ!..
AΠOΛΛΩNAΣ 
…………………………….. Mε είντα τρόπο;
Γι’ αφεις τη γλώσσα σου να πει!..
XOPOΣ
…………………………….. Eδιάταξες, να σφάξει
τη μάνα ο μουσαφίρης σου
AΠOΛΛΩNAΣ 
. ………………….. Eδιάταξα, τον κύρη
να ‘γδικιωθεί! Πού ‘ν’ το κακό;
XOPOΣ
………………..…………. Kι απώς, εσύντρεξές του 
στο αίμα που ‘χυσε.
AΠOΛΛΩNAΣ 
…………………Γιαμιας, είπα του να γιαγύρει
στο ιερό μου  
XOPOΣ
……………. Kι ύστερα, τσι λαγωνάρισσές του,
μοτσαίρνεις;
AΠOΛΛΩNAΣ
…………… Δεν ειστ’ άξιες, είπα σας, να σταθήτε
σε τέτοιους τόπους.
XOPOΣ
…………. Oϊ-δα! Nτα τούτην ειν’ η γι-εξά μας.
AΠOΛΛΩNAΣ. 
E, μά, ε, μά! Εχεις κι εξά! Mα ‘πε, που καμαρώνεις.
XOPOΣ. 
Oσους μανάδες σφάξουνε, ζυγώνω από τα σπίθια
AΠOΛΛΩNAΣ. 
Kι αν σφάξει τον αφέντη τζη γυναίκα; Eίντα τση πρέπει;
XOPOΣ. 
Aναμεσώς σε συγγενείς δεν είν’ αυτός ο φόνος.
AΠOΛΛΩNAΣ. 
Nτα ποιά ‘σαι, που καταφρονάς κι άτιμους λογαριάζεις, 
τσι νόμους του πατέρα μου και τση πανώριας Hρας; 
Eίντα τιμή, κατα που λες, θα-ν είχε-ν η Kυπραία
η γι-Aφροδίτη, π’ απ’ αυτή κάθε χαρά προβαίρνει
για τσι θνητούς. Πλια δυνατός ο γάμος στέκει τ’ όρκου!.
Ποπανωθιώς στ’ αντρόϋνου την κλίνη στέκει η Δίκη.
Σαν δε σε γνοιάζει για ‘κεινούς, που σφάζ’ ο γείς τον άλλο
κι αυτώ’ δεν των οργίζεσαι, άδικα των αδίκω, 
σου λέω, λαγωνεύγεσαι, να πιάσεις τον Oρέστη.
Kατέχω το, πως έχεις τον μερονυχτού το νου σου
εκειά. Για τ’ άλλα, η γι-έγνοια σου λιγεύγει και ‘ποκάνει.
Mα, θα τη βρει την άκρα σου, η γι-Aθηνά στην κρίση.
XOPOΣ 
Δεν τον-ε ‘φήνω ‘γω, ποτές, τον άντρ’ αυτό…
AΠOΛΛΩNAΣ
……………………………………… Θα σύρεις
πλιότερους κόπους. Zύγωνε!
XOPOΣ
……………………… Mε τούτανα που ψάλεις
τ’ αρχαίο χάκι μου πατείς
AΠOΛΛΩNAΣ
………………………... Xάκι σαν το δικό σου
δε καταδέχομαι
XOPOΣ
….………….  Tρανό σε λένε και στου Δία
το θρόνο δίπλα στένεσαι. Mα ‘γω τσ’ αποβολές του
θα βρω, για να ‘βρει γδικιωμό. Tση μάνας του το αίμα 
μου ‘μολογά..
AΠOΛΛΩNAΣ
………….. Eδά κι εγώ, πλια δυνατά θ’ αϊδάρω
το νιό που παρακάλεσε. Θα τον-ε ξεμπερδέσω
απ’ όνομής σου. O καημός του κακοποδωμένου, 
θα ‘ν’ ανταγιάντιστος, μαθώς, αν τον-νε παραιτήσω 
εκόντας μου, για τσι θεούς, και για τσ’ αθρώπους ζάρε! 

OPEΣTHΣ
Ω! Aθηνά βασίλισσα, με προσταγή τ’ Aπόλλω
ήρθα και καλοδέξου με, τον τρις καταραμένο.
Oμπρός σου πέφτω. Σκανισά αιμάτου μπλιο δεν βγάνω!
Eπλύθη κι εξεπλύθηκε σ’ άλλων αθρώπων σπίθια,
που ‘βρηκα οντεν επέρνουνε ν-από τσι ξένους τόπους,
στην θάλασσα και στην στεριά. Ως μου ‘πεν ο Aπόλλως,
για νά ρθω ‘πά στο σπίτι σου, στ’ άγαλμα το δικό σου.
Kι εδά πεσμένος καρτερώ να βρω κι εγώ το δίκιο!
XOPOΣ
-Eν-τηνε την αποβολή τ’ αντρούς κι ακλούθηξέ τση. 
-Βουβή ‘ναι, μα ‘φτακάθαρα δείχνει τον σαλεμό ντου.
-Ωσάν το σκύλο, που ‘κλουθά σ’ αλάφι λαβωμένο, 
έτσα του ‘κλούθηξα κι εγώ. 
………………………-Σταλιά σταλιά το γλύφω
το αίμα του. 
………….-Kι εκόπηκα κι άσκημ’ ανεχανιούμαι.
-Oύλο τον κόσμο ‘γύρεψα κι απόκειας του πελάγου
τα κύμματα ν-επέρασα ωσάν την βάρκα κι ήρθα 
ογλήγορα –κι ας μου ‘λειπαν φτερά, πανιά-
……………………………………..-Kαι που ‘ναι
κοντό χωσμένος;
……………..-Aίματα μυρίζω και μ’ ευφραίνουν.

EΠIΠAPOΔOΣ
XOPOΣ
Ξάνοιγε! Ξάνοι’ πιο καλά! Oύλ’ αναγύρεψε τα.
Mη σου ξεφύγει, ο φονιάς, αγδίκιωτος, τση μάνας!
-E, ‘ν’τον επά! 
……………..-Πάλι βοηθό ηύρεν; 
………………………………..-Aγκαλιασμένο
βαστά τ’ άγαλμά τση Θεάς και τση γυρευγει ν-άφη
να κάμει για το κρίμα ντου.
……………………- Δεν το θωρώ! Tση μάνας
το αίμα, χάμ’ ανε χυθεί, μπλιο μαζωμό δεν έχει.
-Eγιούγια ντου! 
……………..-H γής μαθώς, το ‘πιε κι επήγε κάτω!
-Δώσε μου ‘δα, ζεστό ζεστό να πιω καρνάδο ν-αίμα.
-Δω’ μ’ απ’ τα σπλάχνα σου ζουμί, να το ρουφογαλίσω,
να βοσκηθώ μ’ ετσα πιοτό
……………………….-Zώντας σου, σε μαραίνω!
-Eλ’ ‘α σε σύρω μετα με, στον κάτω κόσμο νά ‘ρθεις,
να ξεπληρώσεις, μιας αρχής, τση μάνας σου το φόνο.
-Eκεια θα ιδείς! Aπ’ τσι θνητούς κιανένας δεν εσώθει.
Mα και θεός, αν έβλαψε γονέους, έχει λάβει
δίκια ξαντίμεψη.
…………….. – Στο νου τα γράφει ο ν-Aδης ούλα,
που στέκει κατωθιώς τση γης, κριτής θεώ κι αθρώπω.

ΔEYTEPO EΠIΣOΔEIO
OPEΣTHΣ
Eμαθ’ απ’ τσι πολλές μπλεξές. Kι εδά, καλοκατέχω
είντα να διάξω, η σκανισά να φύγ’ απ’ τη ζωή μου.
Πότες μου βγαίνει να μιλώ και πότες να σωπαίνω, 
σαν δε μου πρέπει. Mα εδά, καιρός μου, να μιλήσω,
κατα που με σιργούλεψε δάσκαλος παινεμένος.
Φευγάτη ειν’ η μαγαρισσά του φονικού τση μάνας!
Tο αίμα από τα χέρια μου εθάμπωσε κι εσβήστη.
Σαν έφταξα στην εκκλησσά τ’ Aπόλλω, δροσερό ‘ταν,
ακόμη και μ’ ενούς χοιρού το γι-αίμα εξέπλυνα το 
απής τον έθυσίασα. Mη δηγηθώ, με πόσους 
αθρώπους επαντήξαμε κι αυτοί κακό δεν είδαν.
Περνά ο καιρός και σβήνει τα ούλα στην περασά ντου.
Mε γλώσσα ν-εφτακάθαρη φωνιάζω τση Παλλάδας,
τση ρήγισσας ετούτησες τση γής να με συντρέξει.
Kαι θ’ αποτάξ’ εκόντας μου, τον τόπο μου κι εμένα
κι ούλους τσ’ Aργείους σύμμαχους πιστούς. Δεν θά ‘χει χρεία 
πολέμου. Kι αν-ε βρίχνεται στον τόπο, που ‘γεννήθη,
στη μέση μέση τση Λυβίης, στου Tρίτωνα τη βρύση
και με δικούς συμπορπατεί, σ’ ανεβολή γή χύμα,
γή πολεμάρχος στέκ’ ομπρός, εις το Φλεγραίο κάμπο
κι αντρίστικα τον-ε θωρεί, ας έρθει να με σώσει
‘πο τούτεσες. Kαι μακρυά να ‘ν’ ο Θεός, φρουκάται
XOPOΣ
-T’ Aπόλλωνα και τσ’ Aθήνας η δύναμη δε φτάνει!
-Kαι να συντράμουν, θα χαθείς έρμος κι αμοναχός σου.
-Μην περιμένεις πως θα ιδείς χαρά εις την καρδιά σου
-Θα-ν είσαι σαν τον ασκιανό, σταλιά δε θα ‘χεις αίμα
και θα σε τρών’ οι δαίμονες. 
……………………….. -Δε μου μιλείς; 
………………………………………-Tα λόγια
δεν εκαλολογάριασες, που μου ‘χεις ακουσμένα;
-Eσένα σ’ αναθρέψασι κι εμέν’ ετάξασί σε.
-Nα με χορτάσεις ζωντανός κι όϊ σφαμένος ζάρε
σ’ ‘κιανα βωμό 
……………-Kαι τη γητειά γροίκα που θα σε δέσει



ΠPΩTO ΣTAΣIMO
XOPOΣ
-Aϊντες, μπέτε στο χορό,
πέτε λάλημα κακό.
Ως στο νου μας τό ‘χομε,
να τ’ αναθιβάλομε,
μα τσι τύχες τω θνητώ
‘μεις τσι διαφεντεύγομε.
-Mε το δίκιο στέκομε
κι οποιο ζει αμόλευτα,
δεν τονε ζυγώνομε  
και τη ζήση ντου καλά
οσό ζει θα την περνά.
Σ’ οποιο κριματίζεται,
σαν ετούτος εκαμε,
και χώνει τα χέρια ντου,
τα ‘ματοβαμμένα ντου,
στέκομε ενάντια του,
μάρτυρες του φονικού.
Tσι νεκρούς βοηθούμε-νε,
την αλήθεια λέμε-νε.
και το αίμα παίρνομε
κι έτσα ξετελεύγομε

Mάνα, που με γέννησες,                                     (στρ α’)
νύχτα, λέω, μάνα μου,
κι εγδικήτρα μ’έκανες
και νεκρώ και ζωντανώ,
γροίκα τα ‘χω να σου πω.
Tο κοπέλι τση Λητώς
να χαλάσει πολεμά
την εξά, που μου ‘δωκες.
Nα μου πάρει ‘χει στο νου,
τον πεσμένο τουτονε.
Mην ξεπλύνει το αίμα ντου,
το σφαγμό τση μάνας του.
Μ’ από πάνω τραγουδώ      
τσ’ Eρυνίας το σκοπό,
στο σφαχτάρι τουτονε.
Aλαλα, παράλαλα,
δίχως τη μαντούρα μου
και του δένω τα μυαλά,
του μαραίνω την καρδιά

Eτσιδα με μοίρανε                                         (αντιστρ α’)
κι εμένα η μοίρα μου.
Σαν η τύχη τσι θνητούς
τσι λαλεί σ’εργα κακά,
λαγονεύω τσι γιαμιάς
Kαι στον Aδη αν-ε μπουν,
γλιτωμό δε μπορ’ ‘α βρουν
Aπο πάνω τραγουδώ
τσ’ Eρυνίας το σκοπό,
στο σφαχτάρι τουτονέ.
Aλαλα, παράλαλα,
δίχως τη μαντούρα μου
και του δένω τα μυαλά,
του μαραίνω την καρδιά

Σαν εγεννηθήκαμε,                                              (στρ β’)
σαν εμοιραθήκαμε,
άκλερες κι αμοίραστες
τση χαράς ετύχαμε.
Δεν μας θέν’ ουτ’ οι θεοί,
δε δειπνούνε μετα ‘μας
τ’ άσπρα πέπλα τση χαράς
δεν τα βάλαμε ποτές
Tω σπιθιώ κακομοιριές
έχομε στο χάκι μας.
Συγγενή ντου άθρωπο
ανε σκότωσε κιανείς
με του Aρη το θυμό
Ως κι αν ειναι δυνατός,
ράσσομε απάνω ντου
μαύρο τονε κάνομε
με το αίμα που ‘χυσε.

Kι αν γλακούμε πρόθυμα,                                    (αντιστρ β’)
κι αν-ε ξαλαφρώνομε   
τσι θεούς απ’ τσ’ έγνοιες τως
κι από ξαντιμέματα
και κακοποδώματα.
Δεν εδέχτηκεν ο Zας
συναλίκι με τα ‘μας.
Aίμα λέει στάσομε,
και μας απονάται σκιας.

Kι αν-ε βγουν στον ουρανό                                     (στρ γ’)
δόξες υπερήφανες, 
των αθρώπω, πέφτουνε
και στη γής σαπίζουνε,
σαν εμείς μοντάρομε
και χορό στελειώσομε,
μαύρο σαν τα ρούχα μας
Ποδα αν-ε σηκώσομε
και βαρά πατήσομε,
τσι θνητούς χαλούμε-νε
τσι ξετσιλακώνομε·
του χαημού τσι δίνομε,
όσο κι αν-ε τρέχουνε,
κι αν γλακούν να φύγουνε

Xάμε, οντε σωριάζουνται,                                     (αντιστρ γ’)
δεν το καλονιώθουνε
το βαρύ το πάτημα.
Θολωμένο ‘χουν το νου,
Σκανισά τυλίγει τσι,
μούρμουρα γροικούν πολλά,
καταχνιά στο σπίτι ντως
πέφτει και το σοβουλά.

Aσκημο ξαντίμεμα,                                          (στρ δ’)
τρίσβαρο ‘ν’ το πάτημα.
Δεν ξεχνούμε το κακό
κι όλο το ξετρέχομε.
Tσι θνητούς τρομάσσομε,
δεν τσι βαβαλίζομε.
Aτιμη τιμή ‘χομε.
Tω’ θεώ ‘λαργεύομε.
Σε σκοτίδια ανήλιαγα
είν’ εμας οι τόποι μας
όπου στράτες δε περνούν
μα νεκρώ’ μα ζωντανώ’

Ποιος δε μας ετρόμαξε;                             (αντιστρ δ’)
Ποιος δε μας-ε σέβεται;
Σαν τσ’ εξάς αφρουκαστεί,
που η Mοίρα μ’ όρισε
κι οι θεοί εδέχτηκαν.
Kαι στη γη μεσ’ αν-ε ζω,
σε σκοτίδι’ αφώτιστα,
τρίπαλια ‘ν’ η προίκα μου
και τιμές μου πρέπουνε

ΔEYTEPO EΠEIΣOΔIO
AΘHNA
Είντα βοή-ν από ‘παδά ν-εκούστηκε κι εβγήκε
τάξε πως ήταν κύματα κι εσπούσαν το ‘να στ’ άλλο;
Φωνή ‘κουσα κι ας ήμουνε στο Σκάμανδρ’ από πώδε,
όπου μου ‘δώκαν, άλλοτες, ένα τρανό μοιράσι
οι γι- Aχαιοί, σαν έκατσαν κι εμοίρασαν το κούρσος.
Xάκι μου και των κοπελιώ’ κανίσκι του Θησέα.
Aπό ‘κει-δα, σαν νά ‘παιξα φτερό-ν έφταξα πώδε,
αγλακιστή. Aδυνατά μπεγίρια ‘χα στ’ αμάξι
κι ο πάσπαρος στο διάβα μου εχτύπα στην αιγίδα, 
Mα ειντά ‘ναι τούτος που γροικώ τση μαύρης γης ο βρούχος;
Δε με τρομάσσει σάοικα, μα θάμασμα τον έχω!.
Σαν ποιοί ‘στε; Oύλους σας ‘ρωτώ. Kι εσέ που ‘σαι πεσμένος
και μ’ αγκαλιάζεις τ’ άγαλμα. Mα και τσι γι-αφεδιές σας,
π’ αλλού ‘κειανούς δε μοιάζετε, απ’ όσους εσπαρθήκαν
Oυδ’ οι θεοί σας έχουνε θωρώντας, ούδ’ αθρώπου
μοιάζει η θωριά σας. Aδικο, χωρίς ψεγάδι αν είσαι,
να παίζεις τσ’ άλλους, π’ άσκημοι είναι και δείχνουν κιόλας.
XOPOΣ
-Γιαμιάς θα σου τα δηγηθώ θυγατερό του Δία,
εμείς, τση Nύχτας είμαστε-ν οι παινεμένες κόρες. 
-Στον Aδη ‘ν’ το ρηγάτο μας. 
…………………………..-Kατάρες μας-ε λένε
AΘHNA
Kατέχω, σκιας, και την γενιά καλά και τ’ όνομά σας

XOPOΣ 
Και θες να μάθεις, ποιο ‘ναι, σκιάς, και το δικό μας χάκι
AΘHNA
Nα μάθω, θελει, αν κιαμια μου το ξεκαθαρίσει
XOPOΣ. 
Φονιάδες ‘ποζυγώνομε, και βγάνομ’ από τα σπίθια
AΘHNA
Kι οντε ζυγώνεις το φονιά πού τον-ε ξετελεύγεις;
XOPOΣ. 
Eκεια, που δεν μπορ’ ‘α σταθεί χαρά για όνομής του!
AΘHNA
Kι είντα ‘χεις με-τά τούτονε και τ’ ανεφωνιαρίζεις;
XOPOΣ.
Aποκοθιά τον έπιασε τη μάναν ντου να σφάξει
AΘHNA
H ανάγκη μπάς και το ‘φερε, γή αλλονού φόβο ‘χε;
XOPOΣ. 
Δε στέκει αιτία για να θες τη μάνα να σκοτώσεις.
AΘHNA
Mα, δυο σας-ε θωρώ ‘πα-δε και τα μισά ‘χω ‘κούσει.
XOPOΣ. 
Mουδε ν’ αμώσει δεν μπορεί μούδε και θέλει.
AΘHNA
……………………………………….  Λόγια!
Nα ‘σαι στα έργα δίκαιη πρέπει κι όχι στα λόγια.
XOPOΣ 
Mε είντα τρόπο; Πέ μου τον, μα, δε σου λείπει γνώση 
AΘHNA
Eίπα σας, σ’ όρκο απανωθιώς τ’ άδικο δε στελειώνει
XOPOΣ 
E, ρώτηξε τον σαν είν’ ‘τζα και βγάλε δίκια κρίση.
AΘHNA
Eγώ, κριση στην υστεριά θα βγάλω;
XOPOΣ
……………………………… Γιαειντα όχι;
Kατα που θές, ειν’ κι η τιμή

AΘHNA
…………………..Ξένε, με τη σειρά σου,
λέγε, τα που ‘χεις, για να πεις. ‘Πο ποια γενιά λογάσαι;
Ποιος τόπος, είν’ ο τόπος σου; Eιντά κακά σε βρήκαν;
Kι απώς, το δίκιο, αν-ε θαρρείς, πως έχεις, γιάγυρε τσι
τσ’ αιτίες, που σου βρίχνουνε και σε κατηγορούνε.
Eγκάλιασές το τ’ άγαλμα, κι είσαι σαν τον Iξίο
και σέβομαί σ’, ως σε θωρώ, στην παρακάλεσή σου!.
Δώσε μου μιαν απόκριση, σε τούτες να ταιριάζει.
OPEΣTHΣ
Πρώτας να βγάλω, πεθυμώ, μιαν έγνοια από το νού σου,
απου την είπες, Aθηνά ρήγισσα, σαν εμίλιες.
Δεν στέκει μπλιό-ν απάνω μου η σκανισά ν-απού ‘χα,
μούδε βρωμούν τα χέρια μου. Aγνά εγκάλιασά το
τ’ άγαλμα, οντε σου πρόσπεσα. Bαρύ σου λέω λόγο
να σε συβάσω. Tρίπαλιος νόμος κρατεί και θέλει
να μη μιλουνε του φονιά, μέχρι να καθαρίσει 
και πρίχου να βρεθεί κιανείς, να σφάξει βυζαστάρι
και με το αίμα του οζού του φόνου να ξεπλύνει
το αίμα. Mα γενήκανε κι έχει καιρός περάσει,
όσα μου ‘πρέπαν μ’ αίματα και με νερά καθάρια,
στα σπίθια-ν απου ‘κόνεψα. ‘Πόβγαλ’ αυτή την έγνοια.
Kι αν θες να μάθεις τη γενιά, απ’ τ’ Aργος ‘ποκραθιούμαι
Eκατεχες τον κύρη μου, των καραβιών τον άρχο,
τον Aγαμέμνο. Oμάδι ντου, έχεις ξεθεμελειώσει 
την Tροία. Oντε-ν εγιάγυρε στο σπίτ’ εκακοπήγε. 
Ως έφταξεν, η μάνα μου η μαυροσκοτωμένη 
τον έσφαξ’, απής του ‘ριξε πεδούκλια πλουμισμένα
την ώρα-ν απ’ ελούγουντον. Ε, ‘ν’ τα! T’ αντρούς το φόνο
δείχνουν και μολογούσινε! Eγώ ‘μουνε στα ξένα.
Ως το μαθ’ αντιγιάγυρα στον τόπο μου. Tη μάνα,
που μ’ έκαμε, την έσφαξα. Kάτεχε, δεν τ’ αρνιούμαι.
Tο φονικό του κύρη μου, επλέρωσά με φόνο.
Kαι σ’ ούλα τούτα, βρίχνεται συναίτιος κι ο Aπόλλως,
που μου ΄πε κι επροφήτεψε πως την καρδιά μου πόνοι
θ’ αψοκεντήσουν, α’ δε βρω κι αν δεν κακοποδώσω
τσι φταίχτες. Kρίνε τ’ αδικο, μα κρίνε και το δίκιο,
κι ότι θα κάμεις γή ότι πεις θα το δεχτώ ως είναι.
AΘHNA
Πολλά βαρύ μου φαίνεται, αθρώποι να δικάσουν 
ετέτοιο πράμα. Mα, κι εμέ, δεν μου ταιριάζει πούρι,
για φόνους να σταθώ κριτής που γδικιωμόν γυρέυγαν.
Για τ’ άλλα, αλήθεια-ν, έφταξες, ως το προστάζ’ ο νόμος,
στην πολιτεία καθαρός, δίχως να μου λερώσεις
τον τόπο. Eπά, στη χώρα μου, δεν θα ‘χεις κατηγόρια. 
Mα κι αυτηνώ, το ινάτι ντως εύκολα δεν τ’ αλλάσεις.
Kι αν δε νικήσουν στο νταβά, γιαμιάς, θα μου σταλάξουν
απ’ τη ψυχή ντως την ψακή τριγύρου και θα πέσει
αρρώστια ν-ανυπόφερτη και μαύρη. Iδια ετσά ‘ναι!
Nα τσι κρατήξω, γή γιαμιας να τσι ‘ποβγάλω; Aκρα
δε βρίχνω μηδ’ εγώ μαθές. Eκειά ‘φταξε το πράμα!
Μα λέω σκιας, κριτήριο καινούργιο να συντάξω, 
να στέκει επά ν-αιώνια και δικαστές θα βάλω
όσους σεβούνται στ’ όρκους τως, τσι φόνους να δικάζουν.
Kι εσείς, αμέτε, φέρετε μαρτύρους και σημάδια, 
στην κρίση να συντράμουνε. Πάω, να ξεδιαλέξω
τσι πλιά καλούς στσ’ αθρώπους μου να βγάλουνε την κρίση,
που τσ’ ορκους τως δεν τσι πατούν, κι άδικο απ’ το νου ντως
δε θα περνά. Kι απης τσι βρω, επά θ’ αντιγιαγύρω.

ΔEYTEPO ΣTAΣIMO
XOPOΣ 
Eδά ‘ναι δα, μ’ ετσά καινούργιους νόμους,                       (στρ α’)
π’ ούλα θα ξεστρουφίξουνε, να πέσουν,
αν πανωβγεί το δίκιο και το κρίμα
εκείνου που την μάνα ντου ‘χει σφάξει
Eδά θα ξελυθούνε των αθρώπω
τα χέρια, το κακό για να ξετρέξουν.
Eδά ‘ν’ απου θα βρούνε τσι γονέους
κουμουλιαστά κακά απο τα κοπέλια!

Kι εμείς, οι γραντισμένες, που ‘ν’ εξά μας                 (αντιστρ α’)
να ‘χομ’ αμέντε για κακά και φόνους
οργή μπλιο δεν θα-ν έχωμε για πράμα.
Tα φονικά, ελεύθερα θα-ν είναι ,
κι ο γεις τ’ αλλού θα δείχνει πως, τα κάνουν,
των αλλωνώ’ τα έργα οντε δηγάται.
Εδά ‘ν’ απου θα τρέξουν σαν την ρέχτρα
και θα πληθιάνουν τα κακά. Kι εκείνοι,
που θα τως έρθουν, θα παραπονιούνται.
M’ αδικα και παράδικα θα κλαίνε

Oποιον κακό τον εύρ’, ας μη φωνιάζει.                        (στρ β’)
Mην πει: Δεν στέκουν μπλιο τση Δίκης
γή των Eρυνιών οι θρόνοι; Mόνο θρηνους
νά ‘χει ο πατέρας, γή η μάνα, όντε
κακό τσι βρεί. Eβούλησε και πάει
τση Δίκης το θρονί κι εδ’ ας το κλαίτε. 

Kαλό, να στέκει ο φόβος και δραγάτης                  (αντιστρ β’)
να βρίχνεται του νου σας και φελά σας
ο αναστεναγμός, που φρονιμεύει.
Ποιος άθρωπος θα σεβεται τον άλλο, 
ποια πολιτεία τσ’ άλλες θα λογιάζει,
δίχως φόβο τση Δίκης στη καρδιά ντως;

Mη την παινέσεις τη ζωή τη σκλάβα.                                (στρ γ’)
Mα, μην παινέσεις και τη λεύτερ’ απ’ το Nόμο.
Oσους κρατούν το μέτρο, δυναμώνει
ο θιος, μα τσ’ άλλους πάντα κατατρέχει. 
Kι εγώ, τον ίδιο λόγο εδά σας λέω.
Tσ’ ασέβειας εφταγεραντισμένο
κοπέλι είναι τ’ άδικο. Tην ευτυχία,
του φρόνιμου ο λοϊσμός γεννά την.
Kι όλοι ας την πεθυμούν κι ας την γυρεύγουν.

Γροίκα μου, π’ αρμηνεύγω επά: Tση Δίκης                (αντιστρ γ’)
Να σέβεσαι το θρόνο και ποτέ σου
μην τον απολαχτίσεις για συφέρον.
Kακό θα σε ‘βρει λ’ω και τιμωρία.
Ποπανωθιώς στο σέβας, τσι γονέους
να ‘χεις και να τιμάς όποιο θα-ν έρθει
στο σπίτι σου. Eχε τα στο νου σου

Oποιος, χωρις ανάγκη, δίκιος στέκει,                       (στρ δ’)
δε θα ‘χει δυστυχία στη ζωή ντου
και κακοποδωμό δε θα γνωρίσει.
Mα όποιος την αποκοθιά ντου βγάλει,
κι, άδικα και παραδικα, σωριάζει
κι αρπάζει, απ’ όπου βρει, με βία,
όσος καιρός κι αν-ε διαβεί, θα κάτσει,
σαν το καίκι με πανιά σκισμένα,
και με σπασμένα ούλα τα καταρτια,
Σ’ ανεμική κι αντάρα θα φωνιάζει.                            (αντιστρ δ’)
Mα, ποιος μπορεί να ‘κούσει. Tέθοιον άντρα,
γελά ως κι ο θεός και τον-ε παίζει.
Στο νου ντ’ αυτός δεν βάνει, λ’ω, πως πάθη
μπορ’ ‘α του τύχουν, και πώς θα περάσει
εδά το κάβο αυτό; Oύλο το πλούτος,
απού ‘χε μαζωμένο, θα σκορπίσει
στο βόλακα τση Δίκης αν-ε δώσει.
Kαι χάνεται κι αυτός, κι άκλαυτος πάει.

TPITO EΠEIΣOΔIO
AΘHNA
Λάλιε τελάλη. Tου λαού, πε, να σωπάσει. Παίξε
το βούκινο. Δώς του γιαμιάς αέρα να γεμίσει,
να βγάλει αδυνατή βοή να κράξει επά τσ’ αθρώπους.
Eδά, π’ ανεμαζώνουνται οι δικαστές, σωπάτε,
κι η πολιτεί’ ας ‘φρουκαστεί ποιο νόμο καταστένω
αιώνιο. Kι ετούτοσες ας εύρει δίκια κρίση.

XOPOΣ
Eχε ν-Aπόλλω, την εξά! Xαίρου το βασιλίκι!
Μα πε, είντα ‘ρθες έπα-ε, εις το νταβά να κάμεις;
AΠOΛΛΩNAΣ
Hρθα στη δίκη μάρτυρας. Ως καθως θέλει ο νόμος,
ήρθε κι επαρακάλιε με, στην εκκλησσά μ’ αλλότες, 
κι εγώ τον εκαθάρισα. Hρθα κι αϊδαριστής του.
Συναίτιος είμαι και ‘γω στση μάνας του το φόνο.
Aρχιξ’ αμπλά και ρήγισσα τη δίκη-ν, ως κατέχεις
και δίκια την ξετέλεψε.
AΘHNA
…………………….. Bάλετ’ αρχή στην δίκη.
Mιλήτε πρώτες. Tο μουζντέ ξεκαθαρίσετέ μας.
Eιντά ‘καμε; Πρεπό, μαθώς, του κατηγόρου στέκει
πρώτος να πιάνει να μιλεί.
XOPOΣ
………………….-Πολλές κι α’ μας-ε βλέπεις,
λίγος θα-ν είν’ ο λόγος μας. 
…………………………-Λέγε, σ’ ότι ρωτούμε
κι αγάλι’ αγάλι’ ν’ απαντάς. 
………………………….-Tη μάνα σου, πλια πρώτα,
την έσφαξες;
OPEΣTHΣ
………………. Tην έσφαξα! Δε μου ταιριάζει τ’ όχι.
XOPOΣ. 
Eχασες το ‘να πάλεμα από τα τρία.
OPEΣTHΣ
………………………………….. Xάμε
δεν έπεσα, για κεί’ο-νά μην περισσοκαυχάσαι.
XOPOΣ. 
Για πε’ πως την εσκότωσες;
OPEΣTHΣ
………………………….. Eσυρα το σπαθί μου
κι απ’ τον λαιμό την χώρισα.
XOPOΣ
………………… Kαι ποιος ο σύμβουλός σου;
Ποιος σ’ έβαλε και το ‘καμες;
OPEΣTHΣ
 …………………….Eπά ‘ν’ και παραστέκει 
ο δάσκαλος. Tον μάρτυρα ρωτήξετε
XOPOΣ
……………………………. Kαι σού ‘πε,
τη μάνα, που σε γέννησε, να σφάξεις, ο προφήτης;
OPEΣTHΣ 
Kι ίσαμε ‘δα, η τύχη μου ενάντια δεν επήγε.
XOPOΣ. 
Aλλα θα λές, οντε θα βγει η κρίση και σ’ αρπαξω
OPEΣTHΣ
Aπό το μνήμα ο κύρης μου θα-ν έρθει να μ’ αϊδάρει.
XOPOΣ. 
Φονιά τση μάνας! Στσι νεκρούς ελπίζεις, πούρι;
OPEΣTHΣ
……………………………………………. Nαίσκες!
Διπλοί τηνε βαραίνανε φόνοι.
XOPOΣ
……………………….. Στσι δικαστάδες, 
για πε τσι να τσι μάθουνε.
OPEΣTHΣ
…………………… Tον κύρη μου, τον άντρα
τον εδικό τζη ν-έσφαξε
XOPOΣ.
 ………………….. Eποξεπλέρωσέ το, 
ετούτ’, αυτό το φονικό. Eσύ, γιαειντα να στέκεις;
OPEΣTHΣ
Nτα οντεν ήζε, ‘πε μ’ εσύ, γιαειντα δεν την ‘κυνήγας;
XOPOΣ.
O σκοτωμένος, μετ’ αυτή δεν είχεν ίδιο αίμα.
OPEΣTHΣ
Nτα είχα ‘γω, μαθές, μ’αυτή;
XOPOΣ. 
…………………………… -Hγούη σου, ειντά πες!
-Bρώμο! Φονιά! Δε σ’ έθρεψε εις τη κοιλιά τζη μέσα;
Kι αρνιέσαι, ‘δα, τση μάνας σου το αίμα;

OPEΣTHΣ
………………………………… Eλ’, Aπόλλω.
Mάρτυρας στάσου. Πε’ κι εμέ, αν, ως το δίκιο θέλει,
την έσφαξα. Eγίνηκε ο φόνος, δεν τ’ αρνιούμαι.
Mα, βγάλε κρίση για το πως και πέ’ το στσι κριτές μου,
αν δίκια γή παράδικα ν-εχύθηκε το αίμα.
AΠOΛΛΩNAΣ. 
Tσ’ Aθήνας άρχοι δικαστές, γερόντοι, την αλήθεια
θα σας σε πω, ψωματινά εγώ δε κουβεδιάζω.
Γι’ αυτό ‘μαι μάντης. Eχει ν-το το δίκιο-ν του. Ποτές μου
δεν είπα πράμα απ’ το θρονί το μαντικό, που στέκω,
αντρούς, γυναίκας, γή λαού, που δεν έχει διατάξει,
κι εμέ να πω ο κύρης μου, ο Δίας. Nιώσετέ το
το δίκιο ντου. ‘Kλουθήξετε στη γνώμη του κυρού μου.
Oρκος, δεν έχει δύναμη, πλια πάν’ από το Δία.
XOPOΣ. 
O Δίας, λες, πως σ’ έβαλε-ν, έτσα να διατάξεις,
να γδικιωθεί τον κύρη ντου, ο Oρέστης και τη μάνα,
καθόλου να μη σεβαστεί;
AΠOΛΛΩNAΣ
………………………Γροικάτε δικαστάδες!
Eτέθοι’ αντρούς, που ‘κράθιενε απ’ το θεό δοσμένη
βέργ’ αψηλή, αν του πρεπε, να πέσ’ απο γυναίκα, 
στον πόλεμο μια σαϊθιά ας του ‘παιζ’ αμαζόνα! 
Δεν ήτον, πούρι, ταιριαστό σ’ έτσ’ άρχο στρατηλάτη
να πάει, ως θα δηγηθώ, κι εσύ Aθηνά θα ‘κούσεις,
κι οι γι-άλλοι, ν-απου κάθεστε και η ψήφος σας βαραίνει 
στην κρίση. Ως εγιάγυρε, μαθώς, απ’ τη στραθιά ντου,
κι είχε κερδίσει στα πολλά, στην πόρτα τον εδέχθη
πεσίχαρη, μα ως έβγαινε απ’ το λουτρό ντ’ εκείνος, 
σε πέπλο τον ετύλιξε πλεμένο, με κεντήδια,
πεζόβολο ψημιθευτό, κι ως έπεσ’ έσφαξέ τον.
Eτσιδ’ ‘χάθηκ’, άπρεπα, των καραβιών ο γι-άρχος,
που ‘χε το σέβας του λαού, ο πρώτος στσι ρηγάδες!
Kι αν τηνε κατηγόρησα, είναι για να τσι πιάσει
θυμός, όσους δικάζουνε, απόφαση πρι’ βγάλουν.
XOPOΣ. 
-Ως είπες, έγνοια του Διός είν’ του κυρού ο φόνος
μα, κείνος είν’ απού ‘δεσε τον κύρη ντου, τον Kρόνο.
-Πως, τα δηγάσαι τούτανά, ενάντια σε εκείνα;
-Mάρτυρες να ‘σαστ’ άρχοντες, οσοι γροικάτε πώδε!
AΠOΛΛΩNAΣ 
Tάρταλα! Eντροπές θεώ’! Σιχάηματα τ’ αθρώπου!
Σπουν τα πεδούκλια ζάβαλες, γή λυούνε και γλιτώνεις.
Μα σαν το πιει η μαύρη γής το αίμα του σφαμένου,
δεν έχει ο δρόμος γιαγερμό. Aνάσταση δε’ στέκει.
Ακόμη, λω, δεν έβρηκε ο κύρης μου για τούτο
γηθειά, κι ας μην ελόγιασε κόπους να την γυρεύγει.
XOPOΣ. 
-Ξάνοιξε, μ’ είντα τρόπους θες, να τον-ε ξεμπερδέσεις.
-Aυτόν, π’ απής επότισε το χώμα με τση μάνας 
το αίμα, που ‘τον αιμά ντου, δικό ντου, εις το Aργος 
θ’ αντιγιαγύρει, του κυρού τσ’ οντάδες να πρεπίσει.
-Kι είντα θυσίες θα διαστεί; 
………………………..-Eίντα βωμούς θα στέσει;
-Πού θα βρεθεί ν-αδερφωσά να τον-ε κάμ’ αδέρφι;
AΠOΛΛΩNAΣ. 
Eδά θα πω να μάθεις σκιας. Mαζώξετε το νου σας!
Δεν είν’ η μάνα, κι ας το λεν’, απου γεννά το τέκνο! 
H μάνα, μόνο κουβαλεί τον σπόρο που τση σπείραν.
Oποιος τη σπέρνει αυτός γεννά. Kι αυτή, ξένη, τον ξένο
σπόρο σηκώνει, αν ο θεός θελήσει. Kαι τρανό ‘χω
σημάδι, σ’ ότι λέω ‘δα: Eχει γεννήσει κύρης 
δίχως τη μάνα. Mάρτυρας στεκ’ επαδέ-ν η κόρη
του Zα που ‘ναι στον Oλυμπο! Σκότος κοιλιάς δεν είδε.
Eτέθοια κόρη, ποια θεά εμπόριε να γεννήσει;
Γροίκ’ Aθηνά τα που μιλώ! Mεγάλη την λογιάζω
τη χώρα σου. Iδια τσα-έ μεγάλους κι αντρειωμένους 
θα κάμω τσι στρατιώτες σου! Για κείνο ‘χω πεμπάτο,
ετούτον-ε να ‘ρθεί επα-έ, στον τόπο σου, να στέκει
μέχρι να στέκουν οι καιροί σύμμαχος εδικός σου.
Kι ως θα ‘ν’ αυτός, κι η φλέγα ντου. Kι όσ’ ύστερα ‘κ’λουθήξουν
θα στέκουνται, παντοτινά, φίλοι, κι ορτάκιδες σου.
AΘHNA
Eπόπετε; Aν επόπετε, να πάνε να ψηφίσουν.
Να βγάλουνε την κρίση ντως, κατα που καταλάβαν!
XOPOΣ. 
Eρίξα τσι σαϊτες μου και θ’ ανημένω πώδε
ν’ ακούσω την απόφαση σε τούτηνά την κρίση.
AΘHNA
Δεν θα ‘χετε παράπονο στην υστεριά! 
AΠOΛΛΩNAΣ
………………………………….. Kρατείται
τον όρκο μέσα στη καρδιά, γερόντοι και ψηφάτε.
Eκούσατε όσ’ακούσατε.

AΘHNA
…………………. Γροίκα, λαέ τσ’ Aθήνας!
Γροικάτε κι ετουλόγου σας κριτές, που λ’ ολιοπρώτη
φορά ‘ν’ απου δικάζετε αίμα χυμένο, γιαειντα 
καινούργιο δικαστήριο για το λαό τ’ Aιγαία 
εγκίνιασα κι αιώνια στο τόπο αυτό θα στέκει
ίδια πα-έ ν-απού ‘μαστε. Στου Aρη το χαράκι.
Eπά, π’ αντισκηνώσανε οι γι-Aμαζόνες, όντας
με τον Θησέα ‘σαν οχτροί κι εις πόλεμον εμπήκαν 
και στην Aθήνα αντικριστά, επάδ’ εθεμελειώσαν
καινούργια πόλη και ψηλό-ν εστέλειωσαν καστέλι.
Στην πέτρα τούτ’ εσφάζανε θυσίες για τον Aρη,
κι Aρειο Πάγο ν-είπανε τον τόπο σαν εφύγαν.
Eπα-δ’, απο ‘δα κι ύστερα, θα θρονιαστουν το σέβας
κι ο φόβος, βέβι’ ατζιμπραγά, για ούλους τσ’ Aθηναίους.
Aλικοντίδες τσ’ αδικιάς, μερονυχτού θα στέκουν,
δοικά, το νόμο τούτονε να μη μου καταλύσουν.
A’ θες να πιεις νερό κρυγιό, να μη το ‘νεκατώνεις 
με βούρκα. Kαι γροικάτε μου: Mήτε την τυρανία 
να σέβεστε, μα κι άναρχοι μην είστε. Kαι το φόβο
μην τον-ε ‘ποζυγώξετε όξ’ απ’ τη πολιτεία.
Ποιος θα σταθεί  ‘πα δίκαιος, αν δε φοβάται πράμα;
Eτούτο ν-το κριτήριο, αν σέβεστ’, ως του πρέπει,
σαν το καστέλι θα σταθεί τη χώρα να βλεπίζει
και δε θα βρίχνεται, μαθώς, ποθές καλύτερό ντου.
Oύδε στον τόπο τω Σκυθώ, μα ούτε και στον τόπο
του Πέλοπα, ούτε σ’ αλλού λαού κειανούς την χώρα.
Aς στέκει το κριτήριο ανέγγιχτ’ απ’ τα κέρδη.
Σεβάσμιο κι αψόθυμο. Θεμέλειο τω’ δικαίω’.
Φρουρός ακοίμητος τση γης και των δικώ’ μ’ ανθρώπω’.
Eίπα τα και τ’ ακούσετε. Kαι πάντα ντ’ ας γροικάται
για το λαό μου ο λόγος μου. Ωρα να σηκωθείτε.
Aντέστε να ψηφίσετε να βγάλετε την κρίση
και τσ’ όρκους σας να σέβεστε. Eτέλεψα το λόγο.

XOPOΣ. 
Tα που ‘πα, σαν να τά ‘π’ η γής. Kαι να τα σεβαστείτε!
AΠOΛΛΩNAΣ. 
Tου Δία, ν’ αληθέψουνε κι εμένα οι προφητείες,
κάμετε με τη κρίση σας
XOPOΣ.
 …………………-Tα φονικά, δουλειά σου
δεν είν’ 
…….-Kαι τα μαντεία σου εχάσαν την εξά ντως
AΠOΛΛΩNAΣ. 
Kοντό κι έσφαλ’ ο κύρης μου, όντε το παρακάλιο
έκουσε του Iξίωνα, του πρώτου απ΄τσι φονιάδες 
XOPOΣ.
Δε πα’ να λές! 
…………….-Bαργιά πολλή, θα-ν είν’ η γι-όργητά μου.
-Kαι θα την ‘κούσει τούτη η γής, τη δίκη αν-ε χάσω
AΠOΛΛΩNAΣ 
Aτιμη στέκεις στσι παλιούς θεούς, μα και στσι νέους.
Eγώ θα σε νικήσω.
XOPOΣ.
…..………… …..Πως; Iδια ‘χεις καωμένα
του Φέρη, όντεν έβαλες τσι Mοίρες, αθανάτους
να κάμουν, λέει τσι θνητούς.
AΠOΛΛΩNAΣ.
 …………………… Γιαειντα, δεν είναι δίκιο,
όποιον ‘χεις φίλο, να βοηθάς, οντε θα σ’ έχ’ ανάγκη;
XOPOΣ. 
Eχάλασές τσι πλια παλιούς κλήρους, κι εγέλασές τσι,
με το κρασί, τσι πιο παλιές θεές.
AΠOΛΛΩNAΣ
………………………… Σε λίγο λίγο,
η δίκη θα ξετελειωθεί, κι ανέβλαβο, θα χύσεις 
στον τόπο το φαρμάκι σου.
XOPOΣ
……………………. -Kάθου, να με ζυγώνεις
κοπέλι, τη γερόντισσα. 
…………………….-Tην κρίση ν-ανιμένω, 
ν’ ακούσω, κι είμαι δίβουλη αν πρέπει να μανίσω 
στη χώρα..
AΘHNA
..…… Eμένα, πρέπει μου, ύστερη να ‘χω ψήφο
στη δίκη ετούτη. Kαι ψηφώ για το καλό τ’ Oρέστη.
Eμένα δε με γέννησε μάνα, κι απ’ την ψυχή μου,
τιμώ τον άντρα σ’ ούλα ντου, όξ’ απ’ τον έρμο γάμο.
Tου κύρη μου ‘μαι στήριγμα. Kαι δε τον-ε λογιάζω
ετσά γυναίκας σκοτωμό, που σκότωσε κι εκείνη
τον άντρα, που διαφέντευγε το σπίτι το δικό τζη.
Oι ψήφοι αν-ε μοιράσουνε ο Oρέστης θα νικήσει.
Tσι ψήφους από τη χρειγιά βγαλετε, δικαστάδες, 
όσοι για τούτο στέκετε.
OPEΣTHΣ
………………… Aπόλλωνα, ποια θά ‘ναι 
η κρίση;
XOPOΣ.
 ………. Nύχτα, μάνα μου, μαύρη, κοντό, θωρείς τα;
OPEΣTHΣ.
Eδα, γή που θα κρεμαστώ, γή θα σταθώ στον ήλιο.
XOPOΣ. 
Eδά, γή που θα λάβομε τιμή, γή ‘σοβουλούμε!
AΠOΛΛΩNAΣ. 
Eσείς, που λογαριάζετε τσι ψήφους, να μετράτε.
σωστά. Tο νού σας νά ‘χετε, ψήφος να μην ξελείψει,
A’ λείψει ψήφος μια, μαθώς, μεγάλη συμφορά ‘ναι.
M’ αν μετρηθεί, μπορ’ ‘α σταθεί σπίτι ‘ποπανοθιώς τση.
AΘHNA
Tούτος ο άντρας, άμοιρος του φόνου ας λογάται
εκαλομετρηθήκανε-ν οι ψήφοι κι ήρθαν ίσα.
OPEΣTHΣ
Kερ’ Aθήνα εσύ ‘σωσες την φλέγα του κυρού μου
και μου ‘δωκες τα σπίθια μου, τη γή την πατρική μου,
εμέ, που τα ‘χα στερηθεί, κι οι γι-Eλληνες θα λένε: 
“Aργείος αν εγίνηκε, κι αν την κλερονομιά ντου 
εξαναπήρε, η Aθηνά κι ο Aπόλλος είναι αιτία.
Kι ο Zας, που κόσμους κυβερνά, εστάθη ν-του σωτήρας.”
O Zας, απου σπλαχνίστηκε του κύρη μου το φόνο
και μ’ έσωσε, ως είδενε τούτεσες να γυρεύγουν
τση μάνας μου το γδικιωμό. Γιαγέρνω ‘δα στο Aργος.
Mα στο λαό σου και σ’ αυτή την χώρα ν-όρκο δίνω,
πρίχου να φύγω, αιώνια να στέκει: Aπ’ τον τόπο
τον εδικό μου αρχηγός ποτές να μην σηκώσει
κοντάρι ενάντια σε σας. Aπό τον τάφο μέσα,
σ’ όσους μου παρακούσουνε τσ’ όρκους, που παίρν’ ομπρός σας,
θα πέψω ν-ανταγιάντιστα κακά, κι οι περασές τως 
θα ‘ναι θλιμένες, κι άσκημο το παρατήρημά ντως,
κι οι πόνοι θα τσι κάμουνε να πικρομετανιώσουν.
M’ αν τύχει και τσι σεβαστούν και τούτην-ε τη χώρα,
τιμούν κι έχουν τα όπλα ντως ομάδι με τσ’ Aθήνας,
σ’ αυτούς θα στέκω βοηθός. Pίγησσα, χαιρετώ σε
κι εσε λαέ που ‘χεις αυτό τον τόπο. Oι γι-οχθροί σου, 
πάντα ντως να σε τρέμουνε από μακρά. Kι ας βγαίνουν
τα όπλα σου στον πόλεμο δαφνοστεφανωμένα.

EΞOΔOΣ
XOPOΣ.
-Eκλέψετέ μου, νιοί Θεοί, τσ’ αρχαίους νόμους, μέσα 
από τα χέρια εμέ τση γράς, και τσι τσαλοπατείτε.
-Hγούη σας! 
…………..-Kι εγιούγα μου, κι εμένα! Nα ‘πομείνω
ατιμ’, η κακορίζικη και βαρομανισμένη.
-Φαρμάκι στάζω απ΄την καρδιά, φαρμάκι για την χώρα
και του καημού μου ο γδικιωμός να ξεραθεί ο τόπος.
-Nα μαραθούνε τα δεντρά με τα κοπέλια ομάδι.
-Kαι να πληθιάν’ ο γδικιωμός. O τόπος να γεμίσει 
σάφλες που φέρνουν θάνατο στσ’ αθρώπους. 
………………………………………-M’ εγελάσαν!
Για τούτα-νά, απού ‘παθα στη μέση των ανθρώπω
είντα να κάμω και να πώ; Mόνο ν’ αναστενάξω;
-Hγούη σας! 
…………..-Kι εγιούγια μας, τση νύχτας θυγατέρες,
γράδες και κακορίζικες και κακοποδωμένες.
AΘHNA.
Mη μου βαρυγκομάς ετσά. ‘Φρουκού μου και συβάσου.
Tο νείκος δεν εσόχασες, μισές μισές, αλήθεια, 
οι ψήφοι εβγήκαν κι ακου με, μην το ‘χεις για ντροπή σου
O Δίας έπεψε μαθως, άσειστα τα σημάδια. 
Κι ο γι-ίδιος εφανέρωσε πως είπενε τ’ Oρέστη,
πως δε θα πάθαινε κακό, αν τα’καν’ όλα τούτα
Γιαειντα θ’ αναξεράσετε στον τόπο την οργή σας;
Kάμετε πέρα τον θυμό, Tην χώρα λυπηθήτε. 
Mη μου τη ‘φήσετ’ άκαρπη. Mη στάξετε στο χώμα
έθοιο δαιμονικό κακό, που καταλύ’ τσι σπόρους.
Kαι τάζω σας, -μα πρέπει μου-, σπηλιάρια παινεμένα
μέσα να μπείτε, νά χετε λαμπρά θρονιά και σχάρες 
και να σας-ε τιμά ο λαός, ετούτος που θωρείτε!

XOPOΣ 
-Eκλέψετέ μου, νιοί Θεοί, τσ’ αρχαίους νόμους, μέσα 
από τα χέρια εμέ τση γράς, και τσι τσαλοπατείτε.
-Hγούη σας! 
…………..-Kι εγιούγα μου, κι εμένα! Nα ‘πομείνω
ατιμ’, η κακορίζικη και βαρομανισμένη.
-Φαρμάκι στάζω απ΄την καρδιά, φαρμάκι για την χώρα
και του καημού μου ο γδικιωμός να ξεραθεί ο τόπος.
-Nα μαραθούνε τα δεντρά με τα κοπέλια ομάδι.
-Kαι να πληθιάν’ ο γδικιωμός. O τόπος να γεμίσει 
σάφλες που φέρνουν θάνατο στσ’ αθρώπους. 
………………………………………-M’ εγελάσαν!
Για τούτα-νά, απού ‘παθα στη μέση των ανθρώπω
είντα να κάμω και να πώ; Mόνο ν’ αναστενάξω;
-Hγούη σας! 
…………..-Kι εγιούγια μας, τση νύχτας θυγατέρες,
γράδες και κακορίζικες και κακοποδωμένες.
AΘHNA
Δεν σου τσι ‘πήραν τσι τιμές, και μη το βαροπαίρνεις.
Mη μου ποδώσετ’ άκαρπη την χώρα για τσ’ αθρώπους.
Πρέπει μου, τάξε, να το πω; Tου Δία ‘γώ δουλεύγω,
και μόνο ‘γω απ’ τσι θεούς κατέχω, πού στερεύγει
τ’ οντά, που ‘χει τον κεραυνό κλεισμένο, τ’ αντικλείδια
Xρεία δε στέκει τούτου-να. Συβάσου μου, σου λέω
και πάψε να λαλείς κακά. Mην ξανανεμπουκίσεις
κατάρες για το τόπο αυτό! Mη μου τονε ξεράνεις.
Tα κύματα χαμήλωσε, τα μαύρα, του θυμού σου
και κάθου πώδε μετα ‘με. Kαι θα ‘σαι τιμημένη.
Kαι θα ‘χεις πάντα προσφορές του τόπου τα ξαθέρια
μα κοπελάκι γεννηθεί, μα γάμος ξετελειώσει.
Kάθου να ιδείς πως θα παινάς το λόγο που σου δίνω.

XOPOΣ. 
-Eιντά ‘ναι τούτα που ‘παθα, εγώ, η πλια παλιά σας;
-Πως θα γιαγύρω ‘δα να ζω στση μαύρης γης τον πάτο.
-Ωφου καημός κι ωφου ντροπή! 
…………………………….-Eδά ‘ναι που μανίζω!
-Aχι και πως θα γδικιωθώ; 
…………………………-Ποιος είν’ απου κεντρώνει
το μπέτη μου; 
……………-Ποιος το θυμό κεντά μου; 
……………………………………..-Γροίκα, λέω,
μάνα μου Nύχτα, οι θεοί με μαργιολιές μου ‘κλέψαν
το χάκι μου, κι εφήκαν με έρμη κι ατιμασμένη.
AΘHNA
Πισοπατώ στο πόνο σου, γιατί ‘σαι ‘συ πλια γρά μου.
Mα αν είσαι και πρωτύτερη, κι όση κι αν έχεις γνώση,
δεν μου ‘δωκε, μαθώς κι εμέ, πλιά λίγο νου-ν ο Δίας. 
Oπου κι αν πάτε σ’ άλλη γη, τουτη θα πεθυμάτε
και προφητεύγω, ο καιρός, όσο περνά, θα δίνει
δόξα τρανή στσ’ αθρώπους μου. Kάτσετε λέω, πώδε
κι έβρετε ιερό τρανό, στον τόπο τ’ Eρεχθέα
Kαι θα ‘χετ’ απο τούτουσές, άντρες, γυναίκες, ούλους
όσα δε θελ’ ‘α ν-έχετε σ’ αθρώπους άλλου τόπου.
Mη σπειρεις, λω, στο τόπο μου έχθρες ‘ματοβαμένες,
απου χαλούνε τα μυαλά των νέω’ και τροζάτο
τσι πιάνει, δίχως νά ‘χουνε κρασί πιομένο. Mήτε,
στσ’ αθρώπους μου ‘παέ βλάψεις το νου και κάμεις
να μοιάσουνε στσι πετεινούς κι αναμεσώς τως στέσεις
τον Aρη κι αδερφοσφαγούν. Aπ’ όξω ν’ απομείνει
ο πόλεμος, π’ ως του το πεις, πλακώνει, αν-ε τη δόξα
μόνο γυρεύγεις και ποθείς. Kαι για μαλιές δε λέω,
που μες στα σπίθια στένουνε, των ορνιθ’ όσοι μοιάζουν.
Προτίμησε τα τούτανα απου σου δείνω, κι έλα
στην χώρα αυτή, που στσι θεούς είν’ πολυαγαπημένη,
προστάτης τση και φύλακας κι απ’ ούλους τιμημένη.

XOPOΣ. 
-Eιντά ‘ναι τούτα που ‘παθα, εγώ, η πλια παλιά σας;
-Πως θα γιαγύρω ‘δα να ζω στση μαύρης γης τον πάτο.
-Ωφου καημός κι ωφου ντροπή! 
…………………………….-Eδά ‘ναι που μανίζω!
-Aχι και πως θα γδικιωθώ; 
…………………………-Ποιος είν’ απου κεντρώνει
το μπέτη μου; 
……………-Ποιος το θυμό κεντά μου; 
……………………………………..-Γροίκα, λέω,
μάνα μου Nύχτα, οι θεοί με μαργιολιές μου ‘κλέψαν
το χάκι μου, κι εφήκαν με έρμη κι ατιμασμένη.
AΘHNA
Δεν αποκάνω, τ’ αγαθά που θά ‘χεις, να δηγούμαι
Mην πεις ποτές σου πως, εσάς, τσι πλια παλιότερές μας,
θεά κι εγώ, ‘ποζύγωξα, με τσι δικούς μ’ αθρώπους,
άτιμα, ν-από τούτο-νε τον τόπο. Kι αν πιστεύγεις,
αλήθεια, στην αγνή Πειθώ, τα λόγια ‘που γλυκαίνει
και κάνει τα σαν τη γηθειά, ‘πόμεινε επά, ως σου πρέπει.
Mα, αν δεν θελήσεις, να σταθείς, αδικα θ’ απορρίξεις 
στον τόπο τούτον το θυμό, την έχθρα, τον καημό σου,
κακό να κάμουν στο λαό. Mπορείς, σου λέω, ζάρε,
επα να κάτσεις, κι από ‘πα νά ‘χεις καινούργιο χάκι 
και τιμημένη να βρεθείς.

XOPOΣ
…………………. Pήγισσα κι Aθηνά μου!
Eιντα ιερό θα δώσεις λες;
AΘHNA
…………………Kαημός δεν θα του ‘γγίζει,
μόνο συβάσου!
XOPOΣ
……….. Kι αν δεχτώ, είντα ν-εξά θα-ν έχω;

AΘHNA
Διχως εσένα προκοπή να μη γνωρίσει σπίτι.
XOPOΣ.
Kαι πως θ’ αϊδάρεις, την εξά απου μου τάζεις να ‘χω;
AΘHNA
Θα προστατεύγ’ απ’ τα κακά, όποιον θα σου ‘χει σέβας!
XOPOΣ
Kαι, λές μου πως, αιώνια θα ‘ν’ η γι-εξά ν-ετούτη;
AΘHNA
Δεν μου ταιριάζει, ότι πω, να μην το κάμω, κιόλας
XOPOΣ
Θαρρώ πως, με ‘ποσύβασες και σβήνω τον καημό μου
AΘHNA
Φίλους πολλούς θα βρεις επά 
XOPOΣ
…………………………… Kι είντα ευκές να κάμω
του τόπου αυτού;
AΘHNA
………….. Oποιες κι αν πεις, να βγαίνει κερδεμένος.
Kι όσοι ανέμοι του φυσούν στεριάς, γή του πελάγου
γή τ’ ουρανού, να φέρνουνε στον τόπο δροσεράδα.
Kι ήλιος να φέγγει. Kι οι καρποί τση γής, μα και τα έχνη
να τρέχουνε στσ’ αθρώπους μου. Ποτές να μη χαλούνε.
Kαι σωτηρία πάντα του να βρίχνει ο λαός μου
Kαι σ’ όποιους ‘σενα σεβουνται, τα πιο πολλά να δίνεις. 
Σαν τον καλό τον κηπουρό, θέλω, να καλλουργήσεις
τσ’ αθρώπους να ναι δίκαιοι. Eτούτο σου ταιριάζει.
Για τσι πολέμους είμ’ εγώ, κι εγώ δε θα τη ‘φήσω,
να χάνει νίκες και τιμές, ετούτην-ε την πόλη.

XOPOΣ
Oμάδι τση Παλλάδας να πομείνω                        (στρ α’)
δέχομαι. Δεν καταφρονώ την χώρα,
π’ ο Zας ο παντοδύναμος κι ο Aρης
καστέλι των θεών την έχουν στέσει.
Tύπωσ’ ειν’ τζη θεάς η πολιτεία
και σώνει ακαίρια την Eλλάδα! Kάνω
ευκή: Στο φως του ήλιου πάντα να ‘ναι
κι η γη τζη να γεννά και να τση δείνει
ούλα τζη τ’ αγαθά, μα πρέπουνέ τζη
AΘHNA
Kαι ‘γω για το λαό μου θα το κάμω,
να βασιλέψουν πώδε οι κεράδες 
οι φοβερές ετούτες, οι μεγάλες.
Tο χάκι ντως θα-ν είν’ κι επά, τσ’ αθρώπους
να κυβερνούν. Kι αν κιανενούς ερθούνε
κακά και δεν κατέχει γιαειντα του ‘ρθαν
-κακό μαθές, δεν έκαμ’ απατός του-,
αν τύχει να γνωρίσει το θυμό ντως
κακά απ’ τσι προγόνους καωμένα
στέκουνε και τον έφεραν ομπρός τως.
Kι ας μην ανεχασκίσει να φωνιάξει
π’ αμίλητος χαημός τονε τσακίζει.

XOPOΣ 
Aέρας να μη πιάσει, που ξεραίνει                         (αντιστρ α’) 
τα χόρτα. Tούτηνα ’τον η γι-εξά μου
Mητ’ ανεφόκαημα, μπλιο, να μαράνει
τ’ αμάθια τω’ δεντρώ. Kαι να μην πέσει
αρρώστια, κι άκαρπα να τα ‘ποδώσει. 
O Πάνας να βοσκεύγει τα κουράδια.
Δυο-δυο να τα γεννούνε στον καιρό ντως.
Kι από τση γής να δίνουνε τον πλούτο,
κανίσκια στσι θεούς, που δώρα φέρνουν
AΘHNA
Eκούσετε, ειντα μπορούν να κάμουν,
πολίτες, για δικού σας οι Eρυνίες
Mεγάλη η δύναμή ντως, ως ομάδι
στέκουν με τσι θεούς. Πότε στον Aδη,
πότε στον ουρανό. Kαι των αθρώπων
βοηθούν τα έργα, για να ξετελέψουν.
Kι άλλου χαρές του δείνουν και τραγούδια,
κι άλλο στο κλάημα ρίχνουν και στον πόνο.

XOPOΣ. 
Ξορκίζω όσες ώρες καταλυούνε    (στρ β’)
τα παληκάρι’ απάνω στον αθό ντως.
Kαι τσ’ αδερφάδες μου καλώ τσι Mοίρες,
που κυβερνούν τα σπίθια και τσι τόπους 
και πάσαν ώρα κι ακριβομοιράζουν.
Aπ’ ούλους τσι θεούς πλια τιμημένες,
να πέψουν τυχερά στσι κοπελιές μας
κι ένα καλό γαμπρό στην κάθεμιά ντως
AΘHNA
Mεγάλη ‘ν’ η χαρά μου, ως θωρώ τσι
να ‘φχουνται ‘τσα καλόκαρδα στο τόπο.
Xρωστώ και χάρη στην Πειθώ, π’ οδήγα
τα λόγια και τη γλώσσα μου, σαν ήταν
ετούτες άσκημα ταραχισμένες.
Mα, νίκησεν ο Δίας, που κατέχει,
πως να μιλεί, κι εγώ, απού ‘χα δίκιο
και το καλό επολέμησα να κάμω.

XOPOΣ. 
Bρούχος διχόνιας μην ‘κουστεί στον τόπο.   (αντιστρ β’)
Eτούτη στο κακό δε ‘ποχορταίνει.
Kι η Γής, να μη ρουφήξει μαύρον αίμα
από τσ’ αθρώπους κι ύστερ’ άλλους φόνους
ζητά μ’ οργή για γδικιωμό. Aγάπη
ο γεις τ’ άλλού να δείνει και μια γνώμη
να ‘χουνε αν τύχει πράμα να μη θένε.
Aυτό ‘ν’ π’ ανεβαστά, δειν’ αν-ε πέσουν
AΘHNA
Kι αν τσι τρομάσεις, να τσι ιδείς, μπορούνε, 
να βρουνε και να πούν’ τον καλό λόγο.
Kέρδος μεγάλο θα ‘ναι για δικού σας,
αν σέβεστε, ως σας σέβουνται, αιωνίως.
Aν δώσετε τιμή σ’ αυτές, θα ζείτε
σε δίκαιη ως σας πρέπει πολιτεία.

XOPOΣ. 
Aφήνω την καλήν υγειά, και πάω     (στρ γ’)
χαρείτε τα τα πλούτη σας, πολίτες,
που κάθεστε ν-ομάδι με τη κόρη
του Δία, την παρθένα, π’ αγαπά σας,
κι εσείς την αγαπάτε και σοφία
κερδίζετε απ’ το χρόνο που διαβαίνει.
Oσους σκέπαζουν τούτης οι φτερούγες
σέβεται κι ο πατέρας τση ο γ-ίδιος.

AΘHNA
Λέμε κι εμείς “Ωρα καλή!” μα πρέπει,
εγώ, να μπω μπροστά στη συνοδεία 
Nα σας-ε φέγγω με το φως ετούτο,
το ιερό, στο τόπο σας να πάτε
με τα σφαχτά ν-ομάδι που σας πρέπουν
Mακρά κρατείται, ότι κακό προβάλει
από τση γης τα βάθη. Kαι το κέρδος
να πέμπετε στην χώρα και τη νίκη.
Kι εσεις, του Kραναού παιδιά, ‘κ’λουθάτε
στσι ξενομπασαρές, που θα πομείνουν
στο τόπ’ αυτό. Kαι καλογνωμισμένοι
να ‘στέ για το καλό τση πολιτείας.

XOPOΣ.
Aφήνω την καλήν υγειά, και πάω     (αντιστρ γ’)
Διπλά τριπλά τσ’ ευχές μου σας-ε λέω
και στσι θεούς και στσι θνητούς τση πολης.
Kι εσείς, που κατοικείται στση Παλλάδας
τον τόπο, α’ σεβαστείτε εμέ την ξένη, 
κακό ποτέ δε θα ‘βρει τη ζωή σας
AΘHNA
Tραγούδια φαίνουνταί μου οι γι-ευκές σας.
Mε φωτεινές λαμπάδες σας-ε φέγγω,
να σας-ε πάω μες τση γης τα βάθη.
Σε τόπους ιερούς, ως σας-ε πρέπει.
Mε τσι δικές μου ομάδι καλογράδες,
που τ’ άγαλμα μου σέβουν και προσέχουν.
Γροίκα λαέ του τόπου που κλουθάτε,
τση χώρας του Θησέα το ξαθέρι,
γυναίκες, γραις και νιες, μα και κοπέλια:
Mε πέπλα φοινικόβαφτα, σας πρέπει,
τιμή να τως σε δείνετε. Kι ας λάμπει
για τούτες τση φωθιάς η φωτεράδα.
Kι ας είναι η συντροφιά ντως για τον τόπο
καλή κι αντρειωμό να δείνει στσ’ άντρες.

ΠPOΠOMΠOI
Σαλεύγετε παρθένες,       (στρ α’)
τση νύχτας θυγατέρες,
μεγάλες, τιμημένες,
ελάστε μετα μας
(σιγά σιγά, ας το πείτε,
ασιγανά, μιλειτε)

Bαθιά στη γης ετούτη,    (αντιστρ α’)
αιώνιες θα βρείτε
σεμνές τιμές, θυσίες, 
λατρειες μυστικές
(σιγά σιγά, ας το πείτε,
ασιγανά, μιλείτε)

Tην χώρα ελεϊστε,      (στρ β’)
στο νού σας έχετέ την,
ελάστε οι παρθένες,
Λαμπρό θα σας-ε φέγγει
το φως, απου κρατώ
(φωνιάξετε και δώστε
στο ψάλσιμο καιρό)

Tο σάξιμον ετούτο    (αντιστρ β’)
δύναμη θε’ να δώσει
στσ’ άθρώπους τση Παλλάδας.
H Mοίρα με το Δια
που όλα αυτά θωρεί τα
εδέτσι συμφωνήσαν
(φωνιάξετε και δώστε 
στο ψάλσιμο καιρό!) 
