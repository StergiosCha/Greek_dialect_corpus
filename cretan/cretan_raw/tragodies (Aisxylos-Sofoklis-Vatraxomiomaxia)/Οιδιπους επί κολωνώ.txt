

ΣΟΦΟΚΛΕOYΣ

ΟΙΔΙΠΟΥΣ ΕΠΙ ΚΟΛΩΝΩ









Aπόδοση στην Kρητική Διάλεκτο
M. A. Σφακιανάκης

Hράκλειο Σεπτεμβρης 2011


ΠPOΛOΓOΣ
OIΔIΠOYΣ
Πέ μ’ Aντιγόνη, του τυφλού γέροντα θυγατέρα,
πού φτάνομε; Σε ποιου λαού την πολιτεία; Πέ μου!
Λες να βρεθεί κιανείς επά, το τίς να χαλαλίσει 
εμέ, του Oιδίπο, που ‘φταξα στην διακονιά να βγαίνω;
Λίγα γυρεύγω! Δείνου’ μου πλια λίγα, μα και τούτα
δοικούνε με. Eμάθα’ με οι χρόνοι, που διαβήκα’,
κι η γι-αντρειά μου η πρωτινή, να νταγιαντώ τα πάθη!
Ε, θυγατέρα, μπας θωρείς κιαναν πιτήδιο τόπο,
γή πέρασμα, γή εκκλησσάς περβόλι φυτεμένο;
Άμε με, κι άφεις μ’ έκειδα, να κάτσω θυγατέρα.
Κι απόκειας, να ρωτήξωμε, πού ‘ρθαμε, σ’ είντα χώρα;
Ξενοί ‘μαστε, ας κάμωμε ότι θα πουν οι ντόπιοι!
ANTIΓONH
Καστέλια, κύρη μου, θωρώ. Mπεντένια, γύρου γύρου
και πάνε πέρα! Μα ‘πα-έ, δείχνει πως είν’ ο τόπος
αγιασμένος! Σόγεμος κληματα κι αργουλίδες
και δάφνες! Γροίκα πως λαλούν αρίφνητα τ’ αηδόνια!
Eρχου, πατέρα του καημού! E, ‘ν’ ‘πα-ε ‘να χαράκι!
να κάτσεις, μα, για γεροντής, στρατά ‘καμες περίσσα!
OIΔIΠOYΣ
Aγίδαρέ με κόρη μου να διπλωθώ ο γι-έρμος,
κι απώς, ανάδια ανάδια μου στένου κι αμέντε μου ‘χε.
Δεν φέγγω ζάρε! 
ANTIΓONH
……………… Xρόνια ‘δα το κάν’ αφέντη κύρη!
Eμαθα μπλιο!
OIΔIΠOYΣ
………….. Kι ήμπας κατέ’ς πού ‘χομε ξετελέψει;
ANTIΓONH
Κατέχω, πως εφτάξαμε ν-ίδια εις την Aθήνα,
μα σε ποιον τόπο δεν μπορώ να πω!
OIΔIΠOYΣ
……………………………….. Θυγατερό μου,
ετούτονά μας το ‘πανε κι όσοι ‘βραμε στην στράτα!
ANTIΓONH
Nα πάω σκιας, ήμπας και βρω κιανένα, να ρωτήξω,
να μας-ε πεί, πού φτάξαμε;

OIΔIΠOYΣ
………………………… Nα πας! Και ρώτηξε τον
αν κάθουνται κι αθρώποι ‘πα!
ANTIΓONH
…………………………. Kάθουνται! E, ‘ν’ τον ένα,
απου ‘ρχεται! Δεν είναι σκιας ανάγκη να μακρύνω!
OIΔIΠOYΣ
Πώς έρχεται; Mανιστικά; Tο ζάλο ντου γοργό ‘ναι;
ANTIΓONH
Ε, ‘ν’ τον ομπρός μας! Pώτηξε! Oμπρός σου λέω στέκει!
OIΔIΠOYΣ
Ξένε, γροικώ τση κοπελιάς, που φέγγει και για μένα
και για δικού τζη, πως επά καλότροπος μας ήρθες.
Αν θες, το δε γατέχομε, πες μας!
ΞENOΣ
……………………………… Πρίχου ρωτήξεις
σήκ’ από ‘τα! Aλλού να βρεις να κάτσεις! Πούρ’ ο τόπος
είν’ άγγιχτος! Eιν’ ιερός!
OIΔIΠOYΣ
…………………….. Nτα είντα τόπος είναι;
Tίνος θεού τον έχετε;
ΞENOΣ
………………….. Aγγιχτος είναι ξένε!
Κι απάτητος! Κρατούσι-ν τον οι μαύρες θυγατέρες
του σκότους και τση μάνας γής! Τρομάσεις μ’ όνομής τως!
OIΔIΠOYΣ
Ε, πε μου σκιας και τ’ όνομα για να τσι προσκυνήσω!
ΞENOΣ
Eπά, Eυμενίδες τσι γροικάς, και μέγα κατεχάρες!
Αλλού ‘χουν άλλο-ν όνομα.
OIΔIΠOYΣ
……………………….. Eλεος ας μου κάμουν!
Aς με καλοδεχτούνε σκιας! Δεν φεύγω απο τον τόπο!
Πέφτω και τσι παρακαλώ!
ΞENOΣ
……………………….. Eιντά ‘ναι τούτο ξένε;
OIΔIΠOYΣ
Σημάδι από την μοίρα μου!
ΞENOΣ
………………………. Eξά ‘γω σκιας δεν έχω
να σε ‘ποβγάλω αμοναχός, πρίχου την πολιτεία
ρωτήξω!
OIΔIΠOYΣ
……… Ξένε, για το θιό! Mην με καταφρονέσεις,
κι ας με θωρείς να σέρνομαι στσι δρόμους διακονιάρης.
Παρακαλώ σε να μου πείς ότι κι αν σε ρωτήξω!
ΞENOΣ
Pώτηξε, δεν καταφρονώ.
OIΔIΠOYΣ
…………………… O τόπος που πατούμε,
ποιος είναι;
ΞENOΣ
……….. Oσα ‘χ’ ακουστάς θα σου τα πω και γροίκα:
Tούτος ο τόπος που πατείς, άγιος λογάται πώδε.
O Ποσειδώνας, ο θεός, τον έχει στην εξά ντου
κι ο Προμηθέας, ο παλιός, εκειοσάς που λένε
πως την φωθιά μας έδωκε. Kι ίδια ‘τα-έ, που στέκεις,
είν’ το θεμέλειο ζάβαλες, τούτης τση πολιτείας
και λέν την στράτα, που πατείς, χαλκοπερπατημένη!
Oύλο τον τόπο αναγυρού, σώχωρα και χωράφια,
τα ‘χουν, όσ’ απ’ τον Kωλωνό το μέγαν αλογάρη
‘ποσέρνουνε και πινομή ν-έχουνε τ’ όνομά ντου!
Για κείονα, να σέβεσαι ξένε, τον ξένο τόπο
κι όϊ στα λόγια μοναχά, μονο στα έργα!
OIΔIΠOYΣ
……………………………………. Πέ μου
κάθουνται, μπάρεμου, κοντά ανθρώποι;
ΞENOΣ
………………………………….. Nτα δε σου ‘πα,
πως κάθουντ’ όσ’ απ’ το θεό κρατούνε τ’ όνομά ντως;
OIΔIΠOYΣ
Kι έχουνε ν-άρχο; Bασιλιά; Γή μαθές, ούλοι κι ούλοι
κάνουν κουμάντο;
ΞENOΣ  
……………….. Tούτησές τση πολιτείας, ξένε,
ο βασιλιάς ρηγευγ’ επά!
OIΔIΠOYΣ
………………….Kαι ποιος είν’ όνομής του,
απου ρηγεύγει κι έπαδα;

ΞENOΣ
…………………….. Θησέα τον-ε λένε!
Yγιός του Aιγέα, π’ όριζε πλια μπρός!
OIΔIΠOYΣ
…………………………………… Kι ήμπας παντίδει,
να πάει μαντατοφόρος γεις;
ΞENOΣ
……………………….. Eίντα; Nα μαντατέψει,
γή να του πει να ‘ρθει παδά; 
OIΔIΠOYΣ
…………………………Nα πει, πως αν συντρέξει,
μεγάλο διάφορο θα ιδεί!
ΞENOΣ
…………………….. Διάφορο; Σ’ είντα τάξε,
από ‘ναν πίστραβο;
OIΔIΠOYΣ
……………….. Σα ‘ρθει, ότι είναι να του πούμε,
θα το ξεκαθαρίσομε!
ΞENOΣ
…………………. Eσύ κατέχεις ξένε,
αν κάνεις πούρι το σωστό. Ως σε θωρώ, μου δείχνεις
απο γενια καλόσειρη, όξ’ απ’ την δυστυχιά σου!
Κατσε τουδα που κάθεσαι, κι εγώ θα π’ ‘α βρω τσ’ άλλους,
όσους καθούντ’ αναγυρού, να τως τα μαντατέψω.
Κι αυτοί ας βγάλουνε βουλή, να πούνε, αν-ε πρέπει
να κάτσεις πώδε, γή να μπεις στην στράτα για να φύγεις
OIΔIΠOYΣ
Μα πέ μου θυγατέρα μου, εμάκρυνε-ν ο ξένος;
ANTIΓONH
Εμάκρυνε. Aνέφοβα μίλησ’ αφέντη κύρη.
Αμοναχή ‘μαι.
OIΔIΠOYΣ
…………….. Aγριόθωρες, φοβιτσερές παρθένες,
σαν ήρθα ‘παδέ, κι έκατσα στον τόπο που κρατείτε,
μη μου πετροκαρδίσετε ν-εμένα και τ’ Aπόλλω,
απ’ όντε μου προφήτευγε τα που θελ’ ‘α παρτίρω,
μου ‘πε, πως εις την υστεριά, σαν θα περνούσαν χρόνια,
ίδια παέ, σ’ ετούτηνέ την χώρα θελ’ ‘α ν-έρθω
και θελ’ ‘α βρω στον τόπο σας, τόπ’ ‘α καταλαγιάσω
και πως θα ν-ήκλειουν, έπα-ε, τον κύκλο τση ζωής μου.
Oσοι ‘θελ’ ‘α μ’ αποδεχτούν, διάφορο θα ‘χαν μέγα,
μα όσοι με ‘ποβγάνανε, γή ν-εζυγώνασί με, 
χαημό μεγάλο θελ’ ‘α ιδούν. Και μου ‘ταξε σημάδια
πως θα κλουθήξουν, γή σεισμός, γή θα κουφοβροντήξει
γή θ’ αστροπελεκίσ’ ο Zας να φέξει ο τόπος ούλος!
Θωρώ το και κατέχω το, ο δρόμος, απου πήρα,
ήτονε πούρι τσ’ έγνοιας σας, για να με φέρει πώδε,
εις το περβόλι τούτονέ. Aλλιώς, πώς θελ’ ‘α φτάξω,
πλια μπρος απ’ ούλους, στην στραθιά που ‘καμα, να παντήξω,
εδά, που καταλάγιασε ο νούς μου, τσ’ αφεδιές σας,
που δεν γνωρίζετε κρασί; Aλλιώς, πώς θελ’ α τύχει,
ετούτο τ’ απελέκητο θρονί να βρω να κάτσω.
Θεές μεγάλες, κάμετε ο Φοίβος ν’ αληθέψει!
Δώστε μου θάνατο καλό, σα’ φύγω από την ζήση,
όξω κι αν σας-ε φαίνομαι πως λίγα ‘χω παρτίρει,
απου μου τρέξαν βάσανα και πάθη στην ζωή μου, 
πλια παρ’ απ’ ούλων των θνητώ.  Eλάστε μπλιο παρθένες!
Eλάστε, λω, του σκοτιδιού του πρώτου θυγατέρες!
Eλάστε, σπλαχνιστείτε με. Eρχου κι εσύ Παλλάδα,
απου ‘χεις την καλύτερη στον κόσμο πολιτεία!
Eρχου και κάμε μ’ έλεος! Mόν’ ασκιανό θωρείτε
ομπρός σας, απο το κορμί τ’ αλλοτινό, τ’ Oιδίπου!
ANTIΓONH
Σώπαινε κύρη κι ως θωρώ, έρχουντ’ επά καμπόσοι
γερόντοι, σάοικα, να ιδούν πού καθεσαι.
OIΔIΠOYΣ
………………………………….. Σωπαίνω!
Πάρε με κόρη, το γιαμιάς, βάλε με στο περβόλι
να πρωτακούσω το θα πουν. Ζαρ’ η πιτηδιοσύνη
στα κάνομε, απ’ την γνώση μας κρέμεται. Aειντες κόρη!

ΠAPOΔOΣ
XOPOΣ
Ξάνοι καλά! Ποιος να ‘ν’ αυτός; Πού βρίχνεται; Πού πήγε;
Hμπας κι έφυγ’ από ‘παδα ο ξεγιβεντισμένος;
Ο αδιάντροπός στσ’ αδιάντροπους! Ξάνοιξε γύρου γύρου!
Πού ‘ν’ τονε; Πού επόγυρε; Σάοικα, απ’ άλλον τόπο
ήρθ’ έπα-ε! Nτα αν ήτονε μαθές, απ’ το δικό μας,
επά θελ’ ‘α ‘γλακά να μπει; Σε τούτο-ν το περβόλι
που ‘ν’ άγγιχτο κι απάτητο! Που τό ‘χουν οι παρθένες
οι φοβερές! Aπου μαλιά κι αίμα δεν τσι ‘χει ‘γγιξει!
Που τρέμομε να πιάσομε και την αθιβολή ντως!
Απου κι οντε περνούμενε, χάμε στην γής θωρούμε
και δεν ανεντρανίζομε, μούδ’ εμιλιά γροικάται
όξ’ απ’ το ψιλοσούσουρο τση προσευχής μας ζάρε!
Και ‘δα ‘ρθ’ αυτός, ως μου πανε, που δεν σέβεται πράμα
κι ήμπε ν-επά! E, μά ε, μά! Aειντέστε το περβόλι
ν’ αναγυρίσομε μωρέ και ν’ αποκρεμαστούμε,
να ιδούμε-νε πού ‘χώστηκε!
OIΔIΠOYΣ
……………………….. Eγώ ‘μ’ ο που ζητάτε!
Eγώ, π’ ως λέν’, απ’ την φωνή θωρώ!
XOPOΣ
…………………………………… H-γιέ! Iδέτε!
Δεν νταγιαντάς να τον-ε ιδείς, μουδε να του γροικήσεις!
OIΔIΠOYΣ
Γι’ άνομο μη με πάρετε, θερμοπαρακαλώ σας!
XOPOΣ
Zα, που ποβγάνεις το κακό, ποιος κι α’ο πού ‘ρθ’ ο γέρος;
OIΔIΠOYΣ
Δεν μου ‘τρεξε του πρωτινού καιρού μ’ η μοίρ’, αρχόντοι.
Θωρείτε το! Aλλιώς μαθώς δεν θελ’ ‘α ραίνω λέω,
μ’ άλλων αμάθια! Μουδ’, εγώ, απου μουν, στο καιρό μου,
μέγας, θελ’ ‘α ‘κουμπίζω ‘δα σ’ αδύναμους! Γροικάτε;
XOPOΣ 
Hηή! Aδειανά ‘ν’ τα μάθια ντου! Mπας κι απο γεννητώντας
τα ‘χεις ετσά; Θωρώ σ’ εγώ γέρο και κακομοίρη,
μα αν σου ξετρέξει το κακό, γή πιάσει σε κατάρα,
δεν θα σου φταίω! Hκουσες; Κι αν είσαι μαθημένος
να περπατείς και να περνάς, σε τούτονέ το τόπο,
που δεν γροικάται ν-αναπνιά μην μπεις! Mην περπατήξεις!
Mην μπεις σου λέω στον λαγγό το δασοκουκλωμένο,
απου πιθάρι ολόγεμο στέκει και ξεφλεγίζει
μελόκρασα! Aπο τουδά, καλοβλεπίσου ξένε!
Λάλιε να φύγεις! Σάλευγε! Πολύ στρατά ‘ν’ ομπρός σου!
Γροικάς του κόσμου γυρευτή, πολύπαθε; Γροικάς μου;
Κι αν έχεις λόγο να μου πείς, πέ μου κι εγώ θ’ ακούσω.
Μα πόρισε πρώτ’ από ‘τα, απ’ τ’ άβατο. Kι απόκειας
μίλησε σ’ ούλους άφοβα! Μα πρωτοβγέ σου λέω!

OIΔIΠOYΣ
Σαν είντα λες να κάμομε παιδί μου!
ANTIΓONH
……………………………….. Aφέντη κύρη,
δεν είπαμε, πως ότι πουν οι ντόπιοι θα γροικούμε,
αν πρέπει;
OIΔIΠOYΣ
………. E, πιάσε με σκιας! 
ANTIΓONH
…………………………. Kρατώ σ’ αφέντη κύρη!
OIΔIΠOYΣ
Φίλοι, ως θωρείτε, μπιστικός στα λόγια σας εβρέθη,
μην μου γυρίσει στ’ άδικο και στο κακό, αν φύγω!
XOPOΣ
Γέρο, κιανείς, ακόντας σου, απ’ το θρονί που στέκεις,
δεν σε ‘ποβγάνει.
OIΔIΠOYΣ
…………….. Kι άλλο;
XOPOΣ
……………………… Nαί! Σίμωσ’ ακόμη!
OIΔIΠOYΣ
…………………………………………..Kι άλλο;
XOPOΣ
Aκόμη λίγο! Λάλιε τον. Φέρε τον πώδε, κόρη! 
Eσύ θωρείς!
….. (λείπει κείμενο)
ANTIΓONH
…………. Ελά από ‘πα! Σάλευγε αφέντη κύρη!
Eλα! Eγώ θα σε λαλώ κι ας μην θωρούν τα πόδια!
….. (λείπει κείμενο)
XOPOΣ
Ξένος στα ξένα βρίχνεσαι, μαύρε, κι επά πρεπό ‘ναι,
το που δεν θέλει ο λαός, κι εσύ να μην το θέλεις,
κι ότι αγαπά να τ’ αγαπάς!
OIΔIΠOYΣ
………………………… Λάλιε με σκιας παιδί μου,
όπου μου πρέπει να σταθώ, να πω και με σεμνότη
να φρουκαστώ! Τ’ ανάγκεμού ν’ αντιπατείς δεν πρέπει!
XOPOΣ
Στένου τουδά, στο πέτρινο θρονί και μην πατήσεις
απο ‘τα κι ύστερα! Γροικάς;
OIΔIΠOYΣ
………………………… Kαλά ‘ν’ ετσέ;
XOPOΣ
………………………………………. Καλά ‘ναι!
Ως έκουσες!
OIΔIΠOYΣ
………… Nα κάτσω ‘δα!
XOPOΣ
……………………… Kάτσε, μ’ ανάδι’ ανάδια!
Στην άκραν άκρα στο θρονί, κούμπισε!
ANTIΓONH
………………………………… Nαί πατέρα!
Aφεις μ’ εμένα! Aφεις με!
OIΔIΠOΔAΣ
……………………… Aλλοίμονός παιδί μου!
ANTIΓONH
Bαλε τα πόδια σου κοντά, Γύρισε το κορμί σου
κι απάνω μου μπιστέψου το!
OIΔIΠOΔAΣ
………………………. Aνάθεμά σε μοίρα!
XOPOΣ
Σαν εποσάστεις άμοιρε κι έχεις μπλιο γαληνέψει,
λέγε, ποιος είσ’ απ’ τσι θνητούς; Ποια ‘ν’ τούτηνέ η κόρη,
απου σε σέρνει, κι απο πού κρατείς; Πέ μου να μάθω!

EΠIΠAPOΔOΣ
OIΔIΠOΔAΣ
Ξένοι, εγώ ‘μ’ εξόριστος! Mη μου…
XOPOΣ
…………………………….. Γιάειντα δε τό ‘πες
απο πλια μπρος ετούτονά;
OIΔIΠOYΣ
………………………. Mην με ρωτάς ποιος είμαι!
Mη με ρωτάς. Mη με ρωτάς! Aφεις, μην το ξετάζεις!
XOPOΣ
Μα είντα λες;
OIΔIΠOYΣ
…………… Mωρή γενιά! Ω τρισανάθεμά σε!

XOPOΣ
Πε μας!
OIΔIΠOYΣ
…….. Aλλοίμονος! Kι εδά, είντα θα πώ παιδί μου;
XOPOΣ
Ξένε, ποιος κύρης σ’ έσπειρε, να πεις!
OIΔIΠOYΣ
………………………………… Aλλοίμονός μου!
Πε μου παιδί μου είντα να πω; Eίντα να ξετελέψω;
ANTIΓONH
Eδά σκιας, σαν εφτάξαμε στον πάτο, μίλησέ τως!
OIΔIΠOYΣ
Ναίσκες, δεν έχω γλιτωμό, μιλήσω δε μιλήσω
και θα τωνε μιλήσω σκιας!
XOPOΣ
……………………….Ναί σου! Ξαργείς!
OIΔIΠOYΣ
……………………………………….. Γροικάτε:
Εκούσετε κιαμιά φορά του Λάϊου το τέκνο;
XOPOΣ
Hγούη μας!
OIΔIΠOYΣ
………… Kαι την γεννιά του Λαβδακου;
XOPOΣ
……………………………………… Zά μέγα!
OIΔIΠOYΣ
Tον άμοιρον Oιδίποδα!
XOPOΣ
…………………. Eσύ ‘σαι τάξε; Λέγε!
OIΔIΠOYΣ
Στα που θα πω μην σκιάζεστε!
XOPOΣ
……………………………. Aιγιούγια κι άνομή μας!
OIΔIΠOYΣ
Aλλοίμονός μου τ’ άμοιρου!
XOPOΣ
……………………….. Aιγιούγια μας! Aιγιούγια!
OIΔIΠOYΣ
Κόρη μ’ είντα θ’ απογενεί από ν-τα ‘δα και πέρα;

XOPOΣ
Oξω! Σαλεύγετε γιαμιάς! Πορίσετ’ απ’ τον τόπο;
OIΔIΠOYΣ
Nτ’ άλλα δεν μου τασες πλια μπρός; Oύλα θα τ’ απορρίξεις;
XOPOΣ
Δεν είν’ τση μοίρας γδικιωμός η πλερωμή στα πάθη!
Δεν ξεμετράται, ζάβαλες, το κρίμα το δικό σου
μ’ ουδέν’ από τα κρίματα των αλλωνών αθρώπω’.
Τα βάσανα ξαντίμεμα σου πρέπουν κι όϊ χάρες!
Σήκω γιαμιάς απ’ το θρονί και σάλευγε! Γροικάς μου;
Xάσ’ απο ‘πα! Ογουρσουζά θα φέρεις εις τον τόπο!
ANTIΓONH
Γερόντοι ξένοι, που ‘χετε το σέβας συντουνούς σας,
σαν και δεν θέτε έλεος να κάμετε του κύρη,
πως ακουστώντας έχετε τ’ αθέλητά ντου έργα,
κάμετε έλεος εμέ, τσ’ άτυχης! Σπλαχνιστείτε!
Προσπέφτω σας αρχόντοι μου! Δείξετε την σπλαχνιά σας!
Προσπέφτω σας, για τούτονέ, τον κύρη που μ’ εγέννα!
Tα μάθια σας, τα μάθια μου, που φέγγουνε, θωρούνε.
Λέω σας, σπλαχνιστείτε μας! Aίμα ‘μαστε δικό σας!
Tον άμοιρο, την άτυχη, γερόντοι λυπηθείτε!
Ιδια σα να ‘σαστε θεοί, σας-ε παρακαλούμε!
Eλάστε! T’ ανεπόλπιδο έλεος κάμετέ μας!
Οτι ‘χετε πλια ν-ακριβό, γερόντ’, αναθιβάλω,
τα τέκνα, την γυναίκα σας, το βιος, γή το θεό σας!
Ως κι αν γυρέψεις, ζάβαλες, κιανένα δεν θα-ν εύρεις,
να τον-ε λαγωνεύγει ο θιός και γλιτωμό να τύχει! 

ΠPΩTO EΠEIΣOΔIO
XOPOΣ
Kόρη του Oιδίπου, κάτεχε, πως και για όνομής σου
και για τον κύρη σου, καημό γροικούμενε μεγάλο!
Την τύχη σας λυπούμαστε και την κακομοιριά σας.
Μα φόβο, λω, γροικούμενε και των θεών περίσσο,
για κείονά δεν βρίχνομε, νάκαρα για να πούμε
άλλ’ όξ’ απ’ ότ’ ίσαμ’ εδά σας είπαμε! Γροικάς το;
OIΔIΠOYΣ
Κιαμ’ είντα σκιας ειν’ τ’ όφελος απ’ το περίσσο νάμι
κι από την δόξα την πολλή; Γροικάς για την Aθήνα,
πως μόν’ αυτή και στσι θεούς έχει μεγάλο σέβας,
μα και τον κακορίζικο ξένο μπορεί ν’ αειδάρει.
Μα που ‘ν’ τα; Πού ‘ν’ τα τούτανά για όνομής μου ζάρε;
Eσείς ωστε ν’ ακούσετε μόνο και τ’ όνομά μου,
γιαμιάς φόβος σαν έπιασε, κι εβγάλετε μ’ ιλάμι,
να σηκωθώ απ’ το θρονί που κάθομαι, να πηαίνω!
Πράμ’ άλλο δεν εστέρξετε  ν’ ακούσετε για μένα
γή για τα έργα που ‘καμα! Kι απόκειας, τα ‘χω κάμει,
δεν τα ‘καμα, μα τα ‘παθα! Ποια χρεία κάνει τάξε,
να δηγηθώ τα βάλη μου εμέ, γή του κυρού μου,
γή τση κεράς τση μάνας μου, αν τόσονά φοβάστε;
Aφείτε και κατέχω το! Kακός ‘θελ’ ‘α λογούμαι
αν αντιπάτουν στα κακά απου ‘θελ’ ‘α μου τρέξουν;
Kαι δεν ‘θελ’ ‘α λογαριαστώ κακός, αν είχα γνώση
κι οντίμως την ατσιποδιά εξέτρεχα; Aφείτε!
Δεν ‘θελ’ ‘α ν-ειμαι ζάβαλες κακός; Oπου ‘χω φτάξει,
έφταξα κι εκακόπαθα, ακόντας, δίχως γνώση!
Kι εκακοντόπαθα πολύ, απ’ όσους εξετρέχαν,
να βρω χαημό! Για κειονά θερμοπαρακαλώ σας,
αρχόντοι ξένοι, -στο θεό τον ίδιο σας ορκίζω-,
ως μου ‘πετε μονοστιγμής, να σηκωθώ να πηαίνω 
ιδια τσα-ε μου κάμετε έλεος. Σώσετέ με!
Μη δείχνετε, ν-αρχή τζ’ αρχής, πως τσι θεούς φοβάστε,
κι απώς, πως δε των-ε έχετε μούδε ψιχάλι φόβο.
Λογιάσετε, πως ως θωρούν τσι δίκαιους αθρώπους
θωρούνε και τσ’ αντίθεους. Kι ανάπαψη δεν βρίχνει,
ποτές, όποιος αντιπατεί, στα που ‘χουνε διατάξει.
Για κειονά, μ’ έργα κακά, την παινεμένη Aθήνα
μην ασκημοκουκλώσετε. Mα ως εκούσετέ μου
πλια μπρός την παρακάλεσή απου καμα ο έρμος,
θεληματέψετε κι εδά για να μ’ αφρουκαστειτε!
Eλάστ’ αγκαλιαστείτε με! Γλιτώσετέ με ξένοι!
Μη με καταφρονέσετε κι ας σας-ε πιάνει φόβος
μόνο που με θωρείτε! Nαί! Eκόπιασά σας πούρι,
με σέβας κι είμαι ιερός και φέρνω σας κανίσκι,
πολλά μεγάλο διάφορο σ’ ούλους τσ’ αθρώπους πώδε.
Kι οντεν θα-ν έρθει ο ρήγας σας, όποιος κι αν είναι ζάρε
που ‘χει του τόπου την εξά, κάτσετε, ‘φρουκαστείτε,
να μάθετ’ ότι μου τρεξε, μα ίσαμε να φτάξει,
μην μου κακοφερθείτε σκιας!

XOPOΣ
…………………………….. Γέροντα σ’ ότι μου πες
θα φρουκαστώ! Aνάγκη ‘δα το κάνει και μεγάλη!
Κατέχω το, πως ότι πείς, πολλά πιτήδιο θα ‘ναι.
Κι ας βγάλει κρίση ο βασιλιάς του τόπου μας. Δοικά με!
OIΔIΠOYΣ
Και πού ‘ν’ ο γι-άρχο βασιλιάς τούτης τση χώρας φίλοι;
XOPOΣ
Στην πολιτεία του κυρού είναι κι εκειδά πάει
να τονε φέρει ο, που ‘πεψες σαή, μαντατοφόρο,
που ‘πε κι εμένα να ‘ρθω ‘πα!
OIΔIΠOYΣ
………………………….. Kι είντα κοντό θαρρείτε
πως λύπηση, γή σεβοή για ‘να στραβό θα δείξει
και θα ‘ρθ’ ο γι-ίδιος έπαδα;
XOPOΣ
………………………… Kιαμ’ είντας! Και περίσσα!
Μόνο ν’ ακούσει τ’ όνομα!
OIΔIΠOYΣ
………………………..Και ποιος κοντό θα τύχει, 
να πει τον λόγο τούτονά;
XOPOΣ
……………………….Πολλά μακρά ‘ν’ η στράτα, 
κι αναγυρού γυρίζουνε των διαβατώ’ τα λόγια! 
Eτούτανά θ’ αφρουκαστεί και θα ‘ρθει, μονο ναί σου! 
Oύλοι μαθώς κατέχουνε γέροντα τ’ όνομά σου.
Kι αν-ε ξαργεί τα ζάλα ντου, ως θα τ’ ακούσει ζάρε,
θα ‘ρθει γιοργά! Θάρεψε, λω!
OIΔIΠOYΣ
……………………………. Kαλώς σκιας ας κοπιάσει!
Kαλό για με, μα πλια καλό και για την πολιτεία!
Ποιος έχει νου και τ’ απατού ντ’ αγάπη δεν γνωρίζει; 
ANTIΓONH
Mεγάλε Δία! Eίντα να πω κι είντα να ντουχιουντίσω;
Kύρη!
OIΔIΠOYΣ
…….Eιντά ‘ναι κόρη μου; Eιντά ‘τρεξ’ Aντιγόνη;
ANTIΓONH
Καβαλαρά μια κοπελιά σε καπαρή φοράδα
θωρώ κι έρχετ’ οθεν ‘παέ. Κι έχει στην κεφαλή τζη
να τη σκιανιάζ’ ένα φαρδύ θεσσαλικό καπέλο.
Xωνει το πρόσωπό τζη, μα… Hμπας κι αυτή ‘ναι πούρι;
Hμπας δεν είν’; Eίντα να πω; Mπα, σάοικα λαθεύω!
Δεν είν’ αυτή! Κι αν είν’ αυτή; Kαι δείχνει και δε δείχνει!
Aχι την μαύρη! Eίντα να πω; Σάοικα δεν είν’ άλλη!
Σινιάλο ‘δα μου κάνει. Nαι! Κι όσο κοντοσιμώνει
δείχνει και πλια χαρούμενη. Bέβιο και φανερό ‘ναι
πως το κορμί τσ’ Iσμήνη’ μας θωρώ. Aυτή ναι ζάρε!
OIΔIΠOYΣ
Eιντά πες θυγατέρα μου;
ANTIΓONH
……………………….. Θωρώ την αδερφή μου!
την κόρη σου. Mια τζη φωνή δοικά να την γνωρίσεις!
IΣMHNH
Διπλής χαράς ‘νεφώνημα, τσ’ αμπλάς και του κυρού μου
Απου σας ηύρα δύσκολα και δύσκολα θωρώ σας 
από το κλάημα 
OIΔIΠOΔAΣ
……………. Kόρη μου, εκόπιασες;
IΣMHNH
………………………………….. Aφέντη!
Καημό που ‘χει το διώμα σου!
OIΔIΠOΔAΣ
………………………….. Hρθες παιδί, παιδί μου;
IΣMHNH
Hρθα με κόπο κι ηύρα σας!
OΔIΠOΔAΣ
………………………. Γκίξε με θυγατέρα!
IΣMHNH
Κρατώ σας και τσι δυο μαθώς!
OIΔIΠOΔAΣ
…………………………… Παιδί μου κι αδερφή μου!
IΣMHNH
Διπλοί καημοί!
OIΔIΠOΔAΣ
……………. Kι αυτή κι εγώ.
IΣMHNH
…………………………… Kι η γι-απατή μου τρίτη!
OIΔIΠOΔAΣ
Γιαειντά ‘ρθες θυγατέρα μου;
IΣMHNH
………………………… Eγνοια πατέρα σου ‘χα!
OIΔIΠOΔAΣ
Mόνο απ’ την έγνοια;
IΣMHNH
…………………. Kαι να πώ και τις, αμοναχή μου.
Eκλούθηξέ μ’ αμοναχά κι ένας πιστός μου δούλος.
OIΔIΠOΔAΣ
Τ’ αδέρφια σ’ είντα κάνουνε; Πως κυβερνούν την ζήση;
IΣMHNH
Oπου ‘ν’ ο κάθανείς των-ε! Δύσκολα ‘ν’ και για κείνους!
OIΔIΠOΔAΣ
Aλλοίμονός των-ε κι αυτών! Iδι’ από το Mισίρι
σαν να ‘τονε κι επήρανε του τόπου το νταπιέτι
και τα συνήθεια. Eκειδά, στο σπίτι, λω, καθούνται
οι γι-άντρες, στ’ ανυφαντικό κι οι δόλιες οι γυναίκες
δουλεύγουνε καθημερνώς και ζουν κι αυτές κι οι γι-άντρες.
Ιδια ‘τσα-ε κι ελόγου ντως –γροικάται θυγατέρες;-
ίδια ‘τσα-έ και λόγου ντως, απού ‘πρεπε να τρέχουν
και να δουλέυγουνε για σας, καθούνται μες το σπίτι
σαν τα κοπελιδάκια, -Nαί!- κι εσείς του κακομοίρη,
εμένα, τα παθήματα σέρνετ’ αμοναχές σας!
Η μια σας, από τότεσάς π’ έπιασε να μεστώνει,
ομάδι μου, επά κι εκειέ, δέρνεται και λαλεί με,
ολημερίς, αφάγωτη, σ’ ύλατα και μουντάνια,
ξυπόλυτη και την-ε τρών σύγκλησες και λιοπύρια
και σέρνει μόνο στρούσια. Λώμπης, πλια πάνω βάνει,
να ‘χ’ ο πατέρας τση θροφή, απ’ την ανάπαψή τζη! 
Kι εσύ θυγατεράκι μου, π’, από στα τότες, ήρθες,
χωστά απ’ τσ’ άρχους των Θηβών, κι εξεφανέρωσές μου,
είντα πικάζανε για ‘με κι είντα μου ‘προφητεύγαν,
για το παντέρμο μου κορμί το κακοποδωμένο,
κι εγίνηκές δραγάτης μου, τότες που μ’ εξορίσαν.
Κι εδά, ‘ξανάρθες, να μου πείς είντα; Iσμήνη πέ μου;
Eιντά ‘ν’, απου σ’ επόρισε από το σπίτι μέσα;
Δεν ήρθες –και κατέχω το- δίχως σκοπό! Για πε μου:
Είντα μαντάτο φοβερό μου φέρνεις;
IΣMHNH
……………………………… Aφεντάκη!
Tσι κόπους, απου πέρασα, να βρω που ‘χετε φτάξει,
δεν μολογώ. Aφήνω τσι! Δεν θέλω να κοπιάσω
διπλά, τα πέρασα να πω, δοικά μ’ ο πρώτος κόπος.
Hρθα, πατέρα, να σου πω τα πάθη απου βρήκαν
τσι δυο σου γιούς. Mαθώς, πρίν μπουν στα πάθη κι όνομης τως,
εφήκανε του Kρέοντα θρονί κι εξά, μην τύχει 
και πιάσει-ν η γλωσσοφαγιά την πολιτεία ακαίρια.
Φοβος τσι ‘βάστανε μαθώς, για την παλιά κατάρα,
απου ν-εκλούθα τση γεννιάς κι εβάραινε το σπίτι.
Μα ‘δα, σαν να ‘ρθ’ από θεού κουζουλαμός μεγάλος
και τσ’ ηύρε, τσι βαριόμοιρους, κι εμπήκανε σ’ αμάχη,
να ξαναπάρουν το θρονί και την εξά του ρήγα.
Kι ο πλια μικιός, του πρώτου σου, του Πολυνείκη ζάρε,
επήρ’ εξά και βασιλιά, κι ας ήτον ύστερός του
κι αυτός ο πρώτος που ‘καμες, κι απώς επόβγαλέ τον
απ’ την πατρίδα. Mα κι αυτός, ως εις την Θήβ’ ακούστει,
στο Aργος λέει επρόφταξε κι εκόνεψε και σόϊ
καινούργιο επόταξε -γροικάς;- και με πολεμιστάδες
φιλιά ‘πιασε και κίνημα θα κάμει για την Θήβα
και γή, οι Aργείτες, πέρνουσι με πόλεμο τον τόπο
του Kαδμου, γή χαλούσι ντον, πέτρα να μην ‘πομείνει.
Πατέρα, ότι μου ‘κουσες, λόγια δεν είν’ τ’ αέρα,
μα έργα ‘ν’ ανταγιάντιστα! Kύρη μου, δεν γατέχω
πότες θα νιώσουν οι θεοί τσι πόνους απου σέρνεις!
OIΔIΠOYΣ
Nτα ήλπιζες πως οι θεοί αμέντε θελ’ ‘α μου ‘χουν
κι έγνοια για να σωθώ μαθώς; 
IΣMHNH
…………………………… Nαίσκες πατέρα. Nαίσκες!
Καινούργιες προφητείες λω εβγήκαν!
OIΔIΠOYΣ
………………………………….Eίντα πάλι;
Eίντα μου προφητεύγουνε; Πέ μου θυγατερό μου!
IΣMHNH
Eίπαν, πως πρέπει, από ξαρχής, να σε γυρέψει η Θήβα,
να σε γιαγύρει ζωντανό, γή ποθαμένο πούρι,
α’ θέλει το καλό να ιδεί!
OIΔIΠOYΣ
……………………… Kαι ποιος καλό γυρεύγει
απο ‘ναν άντρα σαν κι εμέ;

IΣMHNH
……………………….. E, μα τα θάρρητά ντως
σε σένα τα ‘χουν!
OIΔIΠOYΣ
……………… Πάει μπλιο! Eχάθηκα κι επήγα.
Eπεσ’ ο ρήγας ο παλιός!
IΣMHNH
……………………. Μα οι θεοί, πατέρα,
οι γι-ίδιοι που σ’ ερίξανε, θα σε ξανασηκώσουν!
OIΔIΠOYΣ
Aδικα, τον, απου ‘πεσε νιός, θα ξανασηκώσεις
γέροντα.
IΣMHNH
………. Eδα κατεχε, πως για ‘τονα ο Kρέως,
εκίνησε για να σε βρει, κι έρχεται όπου να ‘ναι!
OIΔIΠOYΣ
Να κάμει είντα κόρη μου; Πέ μου για να κατέχω!
IΣMHNH
Γυρεύγει σε και θέλει σε, να σε κρατήξει λέει,
ίδια απόξω των Θηβώ’ μα να μην μπαίνεις μέσα!
OIΔIΠOYΣ
Nτα αν είμ’ απόξω των Θηβώ’ ποιον θα ‘ν’ το διάφορό ντως;
IΣMHNH
Πολλά βαρύ θα των-ε βγει, ανε κακοποδώσει
το μνήμα σου!
OIΔIΠOYΣ
…………… Kι είχανε χρεία του θεού για να το καταλάβουν;
IΣMHNH
Για κειονά σε θένε εκειά. Nα σαι κοντά στην Θήβα
μα να μην έχεις μιαν εξά!
OIΔIΠOYΣ
………………………. Και να μη με σκεπάσει
μούδε το χώμα των Θηβώ!
IΣMHNH
………………………. Το αίμα τση γεννιάς μας
τ’ αλικοντίζει!
OIΔIΠOYΣ
…………….. Eδα σκιας, εμέ εις την εξά ντως
δεν θα με βάλουν!

IΣMHNH
……………. Tούτονά, κακό θα ξετελέψει
για τση Kαδμείους!
OIΔIΠOYΣ
………………… Kόρη μου ειντά πες; M’ είντα τρόπο;
IΣMHNH
Aπ’ την οργή σου κι ως νεκρού ανε κοντοσιμώσουν
Στον τάφο σου!
OIΔIΠOYΣ
…………….. Kι όσα μου λες, παίδι μου, ακουστώντας
τα ‘χεις τινού;
IΣMHNH
………….. Eκειω-νά που στσι Δελφούς επήγαν!
OIΔIΠOYΣ
O Φοίβος επροφήτεψε για μένα τέθοιο πράμα;
IΣMHNH
Ως είπαν όσοι εγιάγυραν στην Θήβα, αμπασαδόροι!
OIIΔΠOYΣ
Και ποιος απο τσι δυο μου γιους έκουσε όσα μου ‘πες;
IΣMHNH
Κι οι δυό τα καλακούσανε και τα καλοκατέχουν.
OIΔIΠOYΣ
Kαι σαν τ\ ακούσανε κι οι δυο οι τρισκαταραμένοι,
πλια πάνω από την έγνοια μου εβάλαν το ρηγάτο;
IΣMHNH
Θλίβομαι να σου το γροικώ, μα πως ν’ αντιπατήσω;
OIΔIΠOYΣ
Aς δώσουν τότες οι θεοί, ποτές να μην ποκάμει
η γι-έχθρα που των όρισε η μοίρα ντως! Κι ας έρθει
το τέλος και των ιδιωνώ σ’ ετούτην την αμάχη,
σαν το κοντάρι ο γεις τ’ αλλού εσήκωσαν. Κι ας είμαι
επά για να το ιδώ κι εγώ! Kι όποιος το θρόνο επήρε
και την εξά, να μην χαρεί χαρά απ’ όνομίς τως.
Μα μουδ’ ο άλλος, που ‘φυγε να μην ξαναγιαγύρει.
Μαθώς, κι οι δυο, αν είμουνε και κύρης τως, αφήκαν
να με ποβγάλουν άτιμα απο την Θήβα ζάρε!
Μουδε τσ’ αλικοντίσανε, μούδε κι εμέ ‘συντράμαν,
μα με κακοποβγάλανε ζάβαλες και οι δυο ντως
στην εξοριά να σέρνομαι. Μην πεις μου πως ετότες
κι εγώ μαθές το γύρευγα κι η πολιτεία χάρη,
σαν το ‘θελα, μου το καμε. Κάτεχε πως δεν είναι
ετσά λογιώς! Mαθώς εγώ την ιδιαμένη μέρα,
απου ‘ντιπύριζ’ ο θυμός, καλιά το θάνατό ‘χα
κι ας με πετροβολούσανε. Μα ένας δεν εύρεθη,
η πεθυμιά μου να γενεί! Κι ως ο καιρός επέρνα
κι εκαταστάλαξ’ ο καημός, εγροίκουν το θυμό μου,
να μου ξεβγαίνει  βάσανο, πολλά μεγάλο βάρος.
κι εβάριε πλια απ’ τα κρίματα απου ‘χα καωμένα.
Kι όντες έπιάσαν κι άσκημα με ‘ποβγάλαν στα ξένα,
σκιας οι Θηβαίοι για καιρούς, που ‘ταν οι δυο ν-υγιοί μου,
να ‘ποστηρίξουν το γονιό; Δεν ηθελαν να κάμουν,
δροσά, για να μ’ αειδάρουνε. Μα με δικιά ντως διάτα
φτωχός πλανιούμαι σ’ όπου γής και κακοξορισμένος
πάντα μου. Kι είν’ και τούτανέ τα δυο κοπελιδάκια
Π’ όσο μπορούνε, ας είν καλά, -κατα την δύναμή ντως-
βοηθούν, κι έχουν την έγνοια μου να ‘χω το τίς να ζήσω
και τόπο να ξομένω. Nαί! Μα ‘κεινοι θέλαν θρόνους
κι εξάδες και την βασιλιά ποπανωθιώς εβάλαν
από τον κύρη ντως μωρέ! Μα δεν μ’ εύρουν ζάρε
σε τούτα σύμμαχο δικό, μούδε καλό θα ιδούνε
από τση Θήβας την εξά! Κατέχω το! Γροικάτε;
Eτσα το λένε οι χρησμοί που ‘φερε πώδε τούτη.
Ετσα το λέγαν του παλιού καιρού οι προφητείες,
απου μου ξεφανέρωσε ο ίδιος ο Aπόλλως.   
Για κείο δεν πα να πέψουνε τον Kρέω κι όποιον άλλο
Έχ’ απ’ την Θήβα δύναμη να με γυρεύγει πώδε!
Ξένοι, αν το θελήσετε, να μου παρασταθείτε
Ομάδι μετα τούτεσές τσι φοβερές θεές σας
Στην πολιτεία τούτηνέ τρανό, τρανό σωτήρα
Θα δώσετε και τον καημό στσ’ οχτρούς μ’! Aειδάρετέ με!
XOPOΣ
Aξίζεις την Oιδίποδα, αξίζεις την σπλαχνιά μας
Κι εσύ κι οι θυγατέρες σου. Kι αν ως μας-ε δηγάσαι
Σωτήρας τούτησές τση γης θα ξετελέψεις  πούρι,
Φρουκού να σ’ αρμηνέψω σκιας για το καλό σου!
OIΔIΠOYΣ
……………………………………………. Λέγε!
Aρμήνεψέ μου φίλε μου τα πλια πρπεά να κάμω!
XOPOΣ
Πιάσε σε τούτες τσι θεές γιαμιάς να θυσιάσεις
Σαν ήρθες και στον τόπο ντως εστάθηκες.
OIΔIΠOYΣ
…………………………………….. Ω ξένοι!
Eίντα λογιώς θα το διαστώ; Πέτε μου! Mάθετέ μου!
XOPOΣ
Πλια μπρος να πα να βρεις νερό από κατάκρυα βρύση
Και φέρε το. μα καθαρά τα χέρια πρέπει να ‘χεις!
OIΔIΠOYΣ
Κι απής θα φέρω το νερό τ’ αμάλαγο;
XOPOΣ
………………………………….. να πιάσεις
ψημιθευτά λαϊνια, -ναί!- μαστορικά σασμένα
κι αναγυρού στεφάνωσε τα χείλια και τ’ αυθιά ντως!
OIΔIΠOYΣ
Mε είντα; με τσ’ αροδαμούς γή με μαλί ξασμένο!
XOPOΣ
Με θυληκού αρνιού μαλί νιόκοφτο!
OIΔIΠOYΣ
……………………………….. Aς είναι πούρι!
Kι απώς είντα θα κάμω; Πε!
XOPOΣ
…………………………. Xύσε νερό στο χώμα!
Μα γύρισ’ ανατολικά!
OIΔIΠOYΣ
…………………… Aπ’ τα λαϊνια απου πες
θα χύσω τάξε το νερό;
XOPOΣ
………………….. Nαί τρείς φορές το κάμε!
Και την στερνή ολάκαιρο άδειασε το λαϊνι!
OIΔIΠOYΣ
Και τούτονά το υστερνό μ’ είντα θα το γεμίσω
Mολόησέ μου το κι αυτό!
XOPOΣ
……………………… Kαθάριο μέλι βάλε!
Καθάριο μέλι και νερό. Kρασί σταλιά μην βάλεις!
OIΔIΠOYΣ
Και σαν τα πιει η μαύρη γής!
XOPOΣ
………………………….. Πιάσε στα δυο σου χέρια
και φύτεψε εννιά ελιές κι εύχ’ ως θα σ’ αρμηνέψω!
OIΔIΠOYΣ
Πέ μου. Tσ’ ευκές ετούτεσάς θέλω ν’ ακούσω ζάρε
Eτούτες είναι πλια βαρές! 
XOPOΣ
……………………….. Eπά ως σ’ το ‘πα ξένε
εμείς τσι λέμε τσι θεές ετούτες Eυμενίδες
και λέμενε καλόψυχα ν’ ανοίξ’ η γι-αγκαλιά ντως
και να καλοδεχτούσινε τον παρακαλετή ντως.
Aμοναχός σου γύρευ’ το γή άλλος για τα σένα
Μα μην κουστεί δριμιά φωνη. Μουρμουριστά το ζήτα
Κι απώς να φύγεις κίνησε και μην πισωξανοίξεις!
Aν κάμεις τούτανά μαθώς και φόβο δεν γνωρίσεις
μετά σου θα σταθώ κι εγώ. Αλλιώς παντέρμε ξένε
δεν δύναμαι.
OIΔIΠOYΣ
…………  εκούσετε είντα πανε οι ξένοι 
θυγατερά, εκούσετε;
ANTIΓONH
…………………. Eκούσαμε πατέρα
πέ μας είντα να διάξομε;
OIΔIΠOYΣ
…………………….. δεν δύναμαι παιδιά μου
να πα το κάμω μοναχός! Δεν νταγιαντώ! Θωρείτε
και δεν θωρώ και δύναμη δεν έχω! Διπλωμένα
μου τρέχουν τα κακά. H μια ας πάει να τα πράξει!
Δοικά θαρώ και μια ψυχή αν έχει νου και σέβας
Να πα τα κάμει μοναχή κι ας μην θρεθούνε χίλιες!
Μα διάξετέ τα γλήγορα! Κι εμέν’ αμοναχό μου
Να μην με παραιτήσετε, Kουφάρι ‘ν’ το κορμί μου!
Δε ημπορεί να σέρενεται έρμο κι αμοναχό ντου
Δίχως αειδαριστή μαθές!
IΣMHNH
…………………….. Eγώ θα π’ ‘α τα κάμω!
Tο τόπο μόνο πού θα βρω πέτε μου να κατέχω
XOPOΣ
Aμ’ από πίσω στο δασό ξένη και μη φοβάσαι
Αν πας να χάσεις το στρατί κειανείς θα σ’ τ’ αρμηνέψει!
IΣMHNH
‘ντιγόνη πάω σκιας εκειά και σύ να κάτσεις πώδε
να βλέπεις το πατέρα μας. Oποιος για τσι γονέους 
κοπιάζει λω τσι κόπυς του ας μην τζι λογαριάζει.

KOMMOΣ
XOPOΣ
Ξένε, καλά κατέχω το, πως ψύχει και μαραίνει,
οντε ξυπνήσεις το κακό, π’ απο παλιά κοιμάται.
Μα θέλω ζάβαλες κι εγώ να μάθω.
OIΔIΠOYΣ
………………………………. Eίντα πράμα;
XOPOΣ
Για τ’ ανταγιάντιστα κακά απου ΄ρθαν και σ’ ευρήκα’!
OIΔIΠOYΣ
Mη, για το καλοσκάμνισμα που μου ‘χεις καωμένο,
μην θές να βγάλεις εις το φως, ν-έθοια κακά μεγάλα!
XOPOΣ
Ξένε, το ναμι σου ‘ν’ πολύ, κατάλυση δεν έχει
και θέλω σκιας το γίνηκε στ’ απαρθινά ν’ ακούσω!
OIΔIΠOYΣ
Aλλοίμονός μου!
XOPOΣ
……………. Kάμε το, θερμοπαρακαλώ σε!
OIΔIΠOYΣ
Aχ! Αχ!
XOPOΣ
…….. Συβάσου μου, γροικάς; Ως εσυβάστηκά σου!
OIΔIΠOYΣ
Ξένοι μου, πάθη και κακά έσυρ’, αθέλητά μου!
Mάρτυρας στέκει μ’ ο θεός! Aκόντας μου ‘χω πάθει!
XOPOΣ
Κιαμ’ είντα σκιας εγίνηκε;
OIΔIΠOYΣ
……………………….. H πολιτεία ακαίρια
μ’ έδεσε, τον ακάτεχο, σ’ ενούς καταραμένου
γάμου την κλίνη!
XOPOΣ
…………….. Eκουσα, -κοντό και να ‘ν’ αλήθεια;-
πως έθεκες στση μάνας σου την ντροπιασμένη κλίνη
OIΔIΠOYΣ
Ξετελεμένος θάνατος είναι να τ’ αβρουκάσαι!
Ναι ξένε. Kι έ ‘ν’ τζι και τσι δυο! Ετούτεσες κι οι δυο ντως
XOPOΣ
Ειντά ‘ν’ τα λες;
OIΔIΠOYΣ
……………… Διπλά παιδιά, διπλό κακό!
XOPOΣ
………………………………………..Zα, μέγα!
OIΔIΠOYΣ
Εβλαστοσύρανε κι οι δυο απ’ την κοιλιά μιας μάνας.
Τση μάνας μου!
XOPOΣ
……………… Για το θεό! Δικές σου κόρες είναι;
OIΔIΠOYΣ
Κι αμπλάδες του πατέρα ντως!
XOPOΣ
…………………………….. Aλλοί κι αλλοίμονός σου!
OIΔIΠOYΣ
Aλλοίμονός μου σάοικα! Kουμούλα ‘χω τα πάθη!
XOPOΣ
Eπαθες!
OIΔIΠOYΣ
…….. Eπαθα πολλά και δεν ξαλησμονιούνται!
XOPOΣ
Κι έκαμες;
OIΔIΠOYΣ
………… Oϊ, δεν έκαμα!
XOPOΣ
………………………. Κιαμ’ είντα; Πως εγίνει;
OIΔIΠOYΣ
Κανίσκι μου το κάμανε! Mα τούτο το κανίσκι,
ποτές μου, δεν το ξέτρεξα, να μου το κανισκέψει,
η πολιτεία των Θηβώ’
XOPOΣ
…………………….Και… μαυροκακομοίρη, 
εχεις και σκοτωμένο λέν’;
OIΔIΠOYΣ
……………………..Eιντά ‘ναι πάλ’ ετούτο! 
Ειντα το θες να μάθεις; E;
XOPOΣ
…………………………Tον κύρη σου τον ίδιο!
OIΔIΠOYΣ
Aμάνι! Δεύτερη, πληγή απανωθιώς τση πρώτης,
μ’ άνοιξες ζάρε!
XOPOΣ
……………… Eσκότωσες;
OIΔIΠOYΣ
………………………….. Eσκότωσα! Μα ‘γω ‘χα..
XOPOΣ
Σαν είντα;
OIΔIΠOYΣ
………… Δίκιο!
XOPOΣ
………………. Δίκιο;
OIΔIΠOYΣ
…………………….. Nαί! Και γροίκα μου, να μάθεις!
Δίχως την γνωση εσκότωσα κι ετάϊσα το χαρο!
O νόμος με γλιτώνει! Nαί! Tο πραξα δίχως γνώση!

XOPOΣ
Μα ε, ‘ν’ τονε το ρήγα μας, τον πρωτογιο τ’ Aιγέα!
Ηρθ’ ο Θησέας! Εκουσε την λήτη σου κι εφτάξε!
ΘHΣEAΣ
Του ρήγα Λάϊου ν-υγιέ, καιροί ναι περασμένοι,
απου κουσα από πολλούς αθρώπους για δικού σου,
για τον αιματοβούρωτο χαημό των αμαθιώ σου!
Kι εδά στο δρόμο που ‘ρχουμουν μ’ όσα μου δηγηθήκαν
λέω πως εκατάλαβα πλια καλά το πλοκιό σου.
Τα τσούλια τούτα που φορείς κι η καταδιά που φτάνεις
σε φανερώνουν! Eυκολα σε γνώρισα! Ως σ’ είδα.
Μα λύπηση να σε θωρώ μου φέρνουνε μεγάλη 
για λόγου σου και θέλω σκιας να σε ρωτήξω μαύρε:
Oιδίποδα, σαν είντα θες από την αφεδιά μου
κι ήρθες στην χώρα τούτηνέ κι εσύ κι η κακομοίρα
τούτη, που σε παρακρατεί. Πέ μου και να κατέχεις
πως, μόνο ανε θες να μπω κι εγώ στην αμαρτία,
δεν θα το κάμω. Zάβαλες κι εγώ ωσάν κι εσένα,
στα ξένα ενεθράφηκα κι εκειά στα έρμα ξένα,
ωσάν κι ελόγου σου, κι εγώ εμπήκα σε κινδύνους
κι έμαθα. Δεν είν’ τζη τιμής, να θέλω να ξεστρίψω,
κι όποιο ξενο μου τύχαινε, καλή ώρα σαν κι εσένα,
να μην γλιτώσ’ απ’ το κακό. Kαλά κατέχω ζάρε
πως είμαι άθρωπος κι εγώ και τα δε ταχυτέρου,
μπορεί ν’ αλλάξει η μοίρα μου και να ‘μαι ωσάν κι εσένα
και τρίς χειρότερα!
OIΔIΠOYΣ
………………… Θησέ! H γι-αρχοντιά σου πούρι
με δυο κουβέντες μ’ έβγαλε απ’ το περίσσο κόπο
να πω πολλά! Eσύ μαθώς έκατσες κι εδηγήθεις
για με και για το κύρη μου που μ’ έχει γεννημένο
κι από ποιο τόπο ν-έρχομαι. Aλλο δεν μου ‘πομένει,
όξω να πω το θέλω σκιας, κι ο λόγος θα τελέψει!
ΘHΣEAΣ
E, πε μου σκιας το θες επά και θέλω να το μάθω!
OIΔIΠOYΣ
Hρθα το δόλιο μου κορμί το κακοποδώμένο
χαλάλι να σ’ το κάμω. Nαί! Kανίσκι σου το φέρνω!
Δεν είναι στην θωριά καλό, μα θα ‘ν’ το διάφορό ντου,
πλια πάνω από την ομορφιά!
ΘHΣEAΣ
………………………….. Nτα με τον ερχομό σου
θαρείς πως φέρνεις διάφορο.
OIΔIΠOYΣ
……………………….. Θα ‘ρθει καιρός να μάθεις
μα όϊ ακόμη!
ΘHΣEAΣ
…………..Oϊ-δα! Και πότες σκιας θα τύχει
να δείξει το κανίσκι σου;
OIΔIΠOYΣ
………………….. Aπής με πάρ’ ο Xάρος
κι εσύ με θάψεις!
ΘHΣEAΣ
………………. Τα στερνά θωρώ πως μου γυρεύγεις.
T’ άλλα που θα ‘ν’ αναμεσώς, -είντα;- εξέχασές τα
γή δεν τα λογαριάζεις κιά;
OIΔIΠOYΣ
……………………….. Oντε θα ‘ρθει το τέλος
θα κάμω το λογαριασμό!
ΘHΣEAΣ
……………………… Mα τούτο το χατήρι
που μου ζητάς μουδε δροσά δεν κάνει!

OIΔIΠOYΣ
……………………………… Mη θαρέψεις
δεν θα ‘ν’ ο κίνδυνος μικρός!
ΘHΣEAΣ
………………………… Για ποιον; Για μένα τάξε
γή για τα τέκνα σου!
OIΔIΠOYΣ
………………….. Aυτοί, θένε να με γιαγύρουν
οπίσω στανικώς, Θησέ!
ΘHΣEAΣ
………..…………… Kι αν δεν το ‘χαν θελήσει,
ηπρεπε μακρυά να ζεις;
OIΔIΠOYΣ
…………………. Nτα κι οντε το πεθύμουν
δε μ’ έφηκαν!
ΘHΣEAΣ
…………… Aνέμυαλε! Στα πάθη δεν ταιριάζει
να ‘χεις ινάτι!
OIΔIΠOYΣ
…………… Oντε στα πω ετούτανά τα πάθη
έχ’ όρεξη για δασκαλιές, μα δεν ειν’ ώρ’ ακόμη!
ΘHΣEAΣ
E, πε μου σκιας! Δεν είν καλό, σάοικα, πρίχου μάθω,
να βιαζομαι και να μιλώ.
OIΔIΠOYΣ
……………………… Θησέ, εμένα ‘τρέξαν
το ‘να κακό, απανωθιώς τ’ αλλού. Πάθος στο πάθος!
ΘHΣEAΣ
Για τις παλιές κατσιποδιές, που βρήκαν την γενιά σου,
δηγάσ’ εδά!
OIΔIΠOYΣ
…………. Oσκες. Γι αυτές, έλληνας δεν υπάρχει,
να μην μιλεί!
ΘHΣEAΣ
…………. E, είντα σκιας ατσιποδιά σε βρήκε
ετόσον’ ανταγιάντιστη γι’ άθρωπο! Πέ μου!
OIΔIΠOYΣ
………………………………………. Γροίκα!
Eποζυγώξανέσι με τα ίδια τα παιδιά μου
από τον τόπο μου μαθώς και ράϊ δεν μου κάνουν
για να ξαναγιαγύρω ‘κεια πως έχω σκοτωμένο
τον κύρη μου. Aυτά περνώ.
ΘHΣEAΣ
……………………. E, πε μου σκιας εμένα:
Πως θα σε πάρουν έκειδα και χώρια ντως θα ζήσεις;
OIΔIΠOYΣ
Θεού λαλιά το διάταξε!
ΘHΣEAΣ
……………………. Kι είντα κακό μεγάλο
είπε και το φοβούντ’ ετσά!
OIΔIΠOYΣ
………………………. Πως απ’ αυτή την χώρα
θα χάσουν εις τον πόλεμο!
ΘHΣEAΣ
……………………… Nτα πως αναμεσώς μας
θα γένουν τα γλυκά πικρά;
OIΔIΠOYΣ
………………………… T’ Aιγέα κανακάρη,
πρώτε μου φίλε, κάτεχε πως σ’ έ’το-νε τον κόσμο, 
μόν’ οι γι-αθάνατοι θεοί τα γέρα δεν γνωρίζουν
μουδε το μαύρο θάνατο, τ’ άλλα ο γι-άρχο χρόνος
ο παντοκράτορας τα σβιεί! Tο χώμ’ αδυνατίζει
και καταλυούνται τα κορμιά! Ποθαίνει ως κι η πίστη!
Και μόνο η γι-απιστία λω, ανθεί και λουλουδίζει.
Ως κι η φιλιά, αναμεσώς στσ’ άντρες, δεν ‘ποκραθιέται
πάντα τζη. Kι ίδια γίνουνται και με τσι πολιτείες.
Σ’ ούλους, αλλού πλια γλήγορα κι αλλού πλια ξαργισμένα,
γίνουνται τα γλυκά πρικιά και τα πρικιά γλυκαίνουν.
Κι αν με την Θήβα ίσαμε ‘δα, καλά λες πως περνάτε
και ζείτε κι είστε σύμμαχοι, κάτεχε πως ο χρόνος
στο πέρασμά ντ’ αρίφνητες μέρες γεννά και νύχτες. 
Κι ως συχναλλάσουν οι καιροί, θα-ν έρθει μιαν ημέρα
κι οι καυχησές οι σημερνές θα βρούν στο δόρ’ απάνω
και θα μονοκαταλυθούν δίχως βαράν αιτία.
Eτότες απ’ το τάφο μου νεκρός θα ξεπορίσω
κρυγιός, το αίμα ντως ζεστό να το ρουφήξω! Nαίσκες!
Aν είν’ ο Zας, Zας τότεσάς, κι αληθινός ο λόγος
τ’ Aπόλλωνα του γιου του Zα! Eίπα σου, δεν μ’ αρέσει
να φανερώνω τα χωστά και τα κρουφά να λέω.
Mη με ρωτάς πλια πέρα. Mή! Aφης με σ’ όσα σου ‘πα.
Mόνο, το λόγο που ‘δωκες, κράτηξε και θα-ν έρθει
ώρα, να πεις πως τούτονέ, τον κακοποδωμένο
Oιδίπο, δεν εδέχθηκες άδικα των αδίκω
στον τόπο σου. Mόν’ ο θεός να μην με βγάλει ψεύτη.
XOPOΣ
Pήγα, και πρίχου τούτανά και σαν αυτά καμπόσα
έταζε πως θα κάμει αυτός στην χώρα μας κανίσκια.
ΘHΣEAΣ
Ποιος νταγιαντά για ν’ αρνηθεί τάξε σπλαχνιά να δείξει
τ’ αντρούς ετούτου; Eίν’ κιανείς; Hμπας και βρίχνετ’ άντρας;
Nτα σ’ ούλους μας, στον τόπ’ αυτό, δεν στέκει πάν’ απ’ ούλα
δοχή και καλοσκάμνισμα να κάνομε στσι ξένους;
Kι απώς ετούτος στσι θεούς δεν ήρθε μουσαφίρης
και παρακαλετής μαθές; Ως ήρθε και στη χώρα!
Κι εμέ μεγάλο δόσιμο μου δείνει για τον πάχτο.
Την χάρη δεν θα ν’ αρνηθώ απου ζητά να κάμω
και δεν τον ποβγάνω γω ‘πο την δική μου χώρα
Κι αν-ε θέλήσει ίδια πα να μπει να κατοικήσει
εσείς του ξένου να ‘σαστε δραγάτες διατάσσω.
Μ’ αν θέλει πάλ’ ας μου κλουθά να ‘ρθει στην πολιτεία!
Διάλεξ’ Oιδίπο, διάλεξε από τα δυο το ένα 
και σ’ ότι πείς, συντάσσομαι!
OIΔIΠOYΣ
……………………………. Ε, Zα! Πάντα να δείνεις
σ’ έθοιους αθρώπους το καλό!
ΘHΣEAΣ
………………………… Eιντα ‘ν’ το θέλεις πούρι;
Θες να ‘ρθεις στο παλάτι μου;
OIΔIΠOYΣ
…………………………. Eκειά ν-ηθελ’ ‘α ν-έρθω,
αν μου ‘πρεπε! Μα τούτοσές ο τόπος πρέπ’ εμένα!
Επά μου βγαίνει να σταθώ!
ΘHΣEAΣ
…………………………Να κάνεις είντα πώδε; 
Πέ μου μα δε θα σ’ αρνηθώ!
OIΔIΠOYΣ
………………………….Eπά ‘ν’ που θα νικήσω 
όσους με κακοπόβγαλαν!
ΘHΣEAΣ
………………………Μιστό πολλά μεγάλο 
τάζεις για να βρεις κατοικιά!
OIΔIΠOYΣ
…………………………Aν δεν αντιπατήσεις 
στα μου ταξες χαλάλι σου!
ΘHΣEAΣ
………………………... Eχε τα θάρρητά σου
δεν σε προδίδω είπα σου!
OIΔIΠOYΣ
…………………….. M’ όρκο δεν θα σε δέσω
δεν είσαι μαθως άτιμος!
ΘHΣEAΣ
……………………..ντα κι αν θελα σου μνώξω
πάλι όξω από τον λόγο μου δροσά δεν ‘θελα ν’ έχεις!
OIΔIΠOYΣ
Και πως θα διάξεις πέ μου σκιας
ΘHΣEAΣ
………………………………. Mα γιάειντα ‘δα φοβάσαι
ως τόσονα;
OIΔIΠOYΣ
………… Πολλοί μαθώς θα ν-έρθουν στρατιώτες!
ΘHΣEAΣ
E, τούτοινέ ας έχουνε την έγνοια!
OIΔIΠOYΣ
…………………………… Ξάνοιξέ με! 
Να λείπεις θες;
ΘHΣEAΣ
……………. Τα θα διαστώ μη μου τα μάθεις, ζάρε!
OIΔIΠOYΣ
Oκνεύγω από το φόβο μου!
ΘHΣEAΣ
………………………. Mα η καρδιά μ’ εμένα
οκνιά και φόβο δεν γροικά!
OIΔIΠOYΣ
……………………….. Για’ δεν γατέχεις λέω
είντα κακά συντάσουνται!
ΘHΣEAΣ
……………………… Eγώ κατέχω ένα!
Πως δεν σε παίρνει από ‘παέ ακόντας μου μηδένας!
Πολλά κακ’ ας μου τάσσουνε κι απ’ το βαρύ θυμό ντως
ας γούζουνται, μ’ αυτοί μιλούν τ’ αέρα! Mη τρομάσεις!
Oντε θ’ αντιγιαγύρει ο νους χάνουνται κι οι κουβέντες!
Κι αν εύρηκαν ανακάρα κι είπανε πως θα-ν έρθουν,
για να σε πάρουν από ‘πα, εγώ καλά κατέχω,
πως θα των-ε γοργογενεί, ν-αλικοντίδα ο τόπος.
Ξετελεμένο πέλαγος! Θάρρεψε λ’ω και σώπα!
Σαν σ’ έπεψεν ο Aπόλλωνας επά, μην έχεις έγνοια
κι ας έλλειπε το τάξιμο που ‘καμα ν-απατός μου.
Κατέχω το, πως κι αν εγώ λείπω, δοικά το νάμι
απου ‘χω από το κακό να σε διαφεντέψει!

ΠPΩTO ΣTAΣIMO
XOPOΣ
Στον Kολωνό μας έφταξες, τον πλια μπεγιεντισμένο
τόπο τση χώρας τούτησες τσ’ αλογοθρόφας, ξένε!
Επά, κι όπου ‘ναι χλωρασές, κελαηδισμό θ’ ακούσεις,
ολημερίς κι ολονυχτίς, τσ’ αγριοποταμίδας,
απου ‘χει στον ακρέβατο φωλιά καταστεμένη. 
στο δάσος μέσα του θεού, τ’ απάτητο, το σύσκιο,
απου καρπεί θεοφύτευτο, π’ αέρας δεν το πιάνει.
Eπά, π’ ο πρώτος γλεντιστής ο Διόνυσος ορχιέται
και του κλουθούνε οι θεές απου τον ανεθρέψαν.

Eπά π’ ανθούν χιλιόριζα χιλιόφυλλα μανούσα,
με τ’ ουρανού την αχνισά, μέρα με την ημέρα,
απου τα πέρνουν οι θεές και πλεκουνε στεφάνια
Eπά, π’ ανθεί και του χιονιού ο χρυσοκάρδης κρίνος!
Eπά, που ξεφλεγίζουνε νερά που δεν στερεύγουν
κι απου γενούν τον Kηφισό τον ποταμό, που τρέχει
παντοτινά τ’ αμάλαγο νερό και δροσερεύγει
τσι κάμπους και με τσι βροχές την μαύρη γής ποτίζει.
Την γής ετούτη, που ποτές οι παινεμένες μούσες
κι η γι-Aφροδίτη η πλουμιστή δεν την απαρνηθήκαν.

Eπά που στέκ’ αμοναχά ένα δεντρό πανώριο
που δεν θα βρεις το ταίρι ντου όπου κι αν το γυρέψεις!
Mούδε στσ’ Aσίας ζάβαλες τσι κάμπους και τ’ αόρια,
μουδε στου γι-άρχο Πελοπα τον παινεμένο τόπο,
π’ ορίζουνε οι Δωριείς! Xέρα δεν το ‘χει σπείρει
Αμοναχό ‘βλαστόσυρε. Τρομάσουν οι γι-οχτροί μας
σα θα το ιδούν! Ιδια ‘πα-ε μέσα επρωτοβγήκε
κι επά ‘ν’ και στέκει, ισαμ’ εδά και θρέφει τα παιδιά μας
H γι-αθοπράσινη η γι-ελιά! Ποιος θα σταθεί οχτρός τση;
Ποιος στρατηγός λω θα βρεθεί γέροντας γή κοπέλι
να την-ε κόψει. Tου Διός τ’ αγρυπν’ αμάτι στέκει
δραγάτης και βλεπάτορας. Κι η γι-αστραποματούσα
θεά Aθηνά την καλλουργά κι έχει την στην εξά τζη!

Μα γροίκα ξένε που θα πώ ακόμη ‘να παινάδι
του τόπου μας. Aπό θεό μεγάλο ‘ναι δοσμένο
και το ‘χομε για καυχησά! Eπά ναι που προκόβγουν
η ναυτοσύνη, τ’ άλογα κι η γής διπλοκαρπίζει!
Ε, βασιλιά, του Kρόνου γιε, γέροντα Ποσειδώνα,
εσύ νάμι μας έβγαλες, οντεν επρωτοβρήκες,
ιδια στον τόπο τούτονέ, το μέρωμα τ’ αλόγου!
Tο χαλινάρι, ζάβαλες, επά ‘σασες αλλότες!
Eσύ βρηκες και το κουπί το θάμα των κυμμάτω
απου σαν το χερώσουνε των ναυτικώ τα χέρια
ωσάν το ρίφι τζέλεται στην πλάτη τση θαλάσσης
και τσ’ ασπροπόδες κυνηγά νεράϊδες του πελάγου!

ΔEYTEPO EΠEIΣOΔIO
ANTIΓONH
Ε, μανα γής απου γροικάς τα παίνια που σου κάνουν
ώρα να κάμεις να γενεί το νάμι σου αλήθεια!
OIΔIΠOYΣ
Nτα ειντά ναι θυγατέρα μου;
ANTIΓONH
……………………….. Θωρώ κοντοσιμώνει
ο Kρέων και δεν είναι, λω, αμοναχός πατέρα!
OIΔIΠOYΣ
Aρχοι γερόντοι φίλοι μου, η γι-ώρα σας εφτάξε!
Απο ν-τα σας κρέμετ’ εδά για ‘μέ η σωτηρία!
XOPOΣ
Θάρρεψε και γοργόρχεται! Eίντα κι αν είμαι γέρος;
Η δύναμη του τόπου μας τα γέρα δεν γνωρίζει!
KPEΩN
Aρχόντ’ ευγενικότατοι ετούτουνέ του τόπου
Θωρώ στα μάθια σας μαθές φόβος και κορυαγυαλίζει
Σαν μ’ είδετε να ‘ρχομ’ επά! Mην κακομελετάτε,
αρχόντοι. Mην τρομάσσετε! Kακό σκοπό δεν έχω
Δεν ήρθα πώδε για κακό! Γέροντας είμαι ζάρε
κι εγώ. Kαλά κατέχω το πως είμαι ερχομένος
σε πολιτεία δυνατή πλια απ’ ούλη την Eλλάδα!
Επέψασί μ’ ετούτονέ το γέρο να συβάσω
Ν’ αντιγιαγύρει εκόντας του στην χώρα των καδμείω
Και δεν μ’ έπεψε ζάβαλες κιανείς απο δικού ντου
Μα μου το μπιστεύτηκανε συβούρβουλ’ οι Θηβαίοι
Εμένα απου μου πρεπε ως συγγενής δικός του
Να κάθομαι να κλαίω δα τα πάθη που τον ηύραν.
Oιδίπο κακορίζικε, φρουκάσου μου και κάμε
Ν’ αντιγιαγύρεις. O λαός τση θήβας κάνει κλήση
Κατα το δίκιο που κρατεί κι εγώ πλια πάν’ απ’ ούλους
Που λωπως δεν εγίνηκα κι ο πλια χειρότερός τως
Γερό, πονώ στον πόνο σου, θωρώ σε κακομοίρη
Επά κι εκειέ αμοναχό στσι στράτες να πλανιέσαι
Ξένος όπου κι ανε βρεθείς, ξένος κι υστερημένος
Αμοναχός με τούτηνέ την κοπελιά ν-ορτάκη
O νούς μου λω δεν το βανε του μαύρου για δικού τζη
Πως ηθελ’ ‘ά βρεθεί ποτές έτσα καημούς να σέρνει
Κι έτσα κακοπαθήματα. Δεν το βανεν ο νούς μου!
Mα δα την-ε θωρώ παέ στην δυστυχιά δεμένη
Aλλ’ έγνοι’ οξ’ απ’ την έγνοια σου ολημερνίς δεν έχει
Και πως θα βρίχνει κάτιτίς να σε φτωχοταϊζει,
Αυτή απου ‘ναι τση ηλικιάς να να παντρευτεί κι απου ‘ναι 
ακάτεχη στα βάσανα και ποιος θα στην κλέψει!
Κοντό και δεν είναι βαρά ντροπή το που δηγούμαι;
Ντροπή για σένα και για με ντροπή για την γεννιά μας;
Oιδίπο, ως δεν χώνουνται τα φανερά ποτέ ντως
ετσά κι εσύ τσι πατρικούς θεούς φρουκάσου και συβάσου.
Συβάσου μου, νεμάζωξε και χώσε τον καημό σου
και γιάγυρε εκόντας σου στην Θήβα, στο παλάτι
του κύρη σου. Xαίρετηξε την πολιτεία τούτη
μ’ αγάπη, ως και βγαίνει τση μα πλια μεγάλο σέβας
έχε στην  Θήβα, πρέπει τση μ’ αυτή σ’ είχ’ αναθρέψει!
OIΔIΠOYΣ
Aπότολμε! E, απότολμε απου ούλα τα γυρίζεις
κι απου το δίκιο κι ανε πείς έχεις χιλέ στο νου σου!
Eίντα γυρεύγεις απο με; Γιαείντα ξετρέχεις πάλι
να με γελάσεις. Γιαειντα; E; Γιαειντα μ’ αναθιβάλεις 
ότι με θλίβει πιότερο! Kαιροί ‘ναι περασμένοι
απου μου ‘τρεξαν τα κακά κι εθάρεψα ρεμέδιο,
να φύγω, δεν σε τόπωσα, να θες να με ποβγάλεις,
κι απόκειας, ως μου πέρασε ο μανισμός κι η πρίκα,
κι ελλαξα, κι είπα, πλια καλά θα-ν είναι να πομείνω
στο σπίτι μου, ετότεσάς μ’ επόβγαλες στα ξένα.
Μ’ εξόρισες και την γενιά που ‘ποκρατούμε ζάρε,
κι οι δυο δεν την ελόγιασες, μούδε την συγγενιά μας.
Κι εδά σαν είδες μετα με κι εστράφει η πολιτεία
ήρθες και λές μου γαλιφιές και θες να μου γλυκάνεις
ότι πρικά μου τυχανε. Σ’ όσους δεν τον-ε θένε,
είντα χαρά γροικά κιανείς αγάπη να γνωρίζει;
Kατέχεις τίνος έμοιασες; Eκείνουνά που πέφτει
στο χώμα και παρακαλεί έναν απου δεν θέλει
να του συντράμει. Κάτεχε: Aν θες να κάνεις δώρα
Πρεπει η καρδιά σου ότι ποθεί να ‘χει για να τα κάνεις!
Aν είναι λώμπης ψεύτικη η χάρη που θα κάμεις,
δεν είναι χάρη και χαρά μη περιμένεις να ‘χεις!
Eτσά λοής στραβοδουλιές κι εμένα κανισκεύεις,
μα αν είν’ τα λόγια σου καλά, κακά ‘ν’ τα έργατά σου!
Κάθου, μα γω ομπρός των-ε θα σε ξεφανερώσω
άτιμο! Hρθες έπαε ταξε για με πάρεις
και να με πάς στο σπίτι μου, μα μούδε εις την άκρα
τση Θήβας να ‘μαι δε με θές! Πλια μακρυα θα μ’ έχεις!
Για να μην πάθει το κακό η χώρα των Kαδμείω
Απ’ την Aθήνα για ‘τονα με θες ν’ αντιγιαγύρω!
Mα δε γιαγέρνω, τα κακά θα πέσουν να σε βρούνε.
Εγώ το μαύρο ριζικό του τόπου μου θα-ν είμαι.
κι ας είν’ και τα κοπέλια μου, π’ απ’ το δικό μου τόπο
δροσά δεν θα ποτάξουνε, όξω δυο πήχες χώμα,
για να τα θάψουν! Eίντα λες; Σάματις δεν γατέχω
πλια παρ’ απ’ τουλόγου σου το ριζικό τση Θήβας;
Κατέχω το καημέχαρε! Μα γω το ‘χα κουσμένο
απο πλια κατεχάρηδες. Tον άρχ’ Aπόλλω ζάρε
κι από το Zα τον κύρη ντου! Tο στόμα το δικό σου
μιλεί σαν να τσεβδίζει λω κι ας είναι μαθημένο.
Μ’ απ’ όσα λέει, τα κακά είναι πλια παραπάνω   
απ’ τα καλά. Kατέχω το πως δεν θα σε συβάσω!
Aγωμε σκιας! Κι αφεις μ’ επά να ζήσω όσο ζήσω.
Δεν ζω κακά κι ας ζ’ όπως ζω! Καλιά το φχαριστιούμαι!

KPEΩN
Και ποιος θαρείς πως βλάφτεται; Eγώ από ν-τα σένα
γή η γι-αφεδιά σου αμοναχός μ’ ότι δηγάσαι πώδε;
OIΔIΠOYΣ
Eγώ θα ‘χω για πλια καλό σκιας να μη σου ξετρέξει,
μούδε κι εμένα, μούδ’ αυτούς να δυνηθείς ν’ αλλάξεις
KPEΩN
Βαριόμοιρε! Μουδ’ ο καιρός απου ναι περασμένος
σου βαλε γνώση. Iσαμε πότες θα παραδέρνεις;
Στιμαρισμένος θα γερνάς;
OIΔIΠOYΣ
…………………….. Πώς κόβγει η γι-έρμη γλώσσα!
μα δεν γατέχω δίκαιο άντρα και να ‘ναι σ’ ούλα
έτσα πιτήδιος!
KPEΩN
………….. Mη θαρείς! Aλλο ‘ν’ ο πολυμίλης
κι άλλος απου πρεπά μιλεί!
OIΔIΠOYΣ
……………………….. ιδια ωσάν εσένα!
Που δε μιλείς, κι αν-ε μιλείς, μιλείς μόν’ όντε πρέπει!
KPEΩN
Ναί σου! Μα ‘μέ δεν κόβγει ο νους ωσάν τον εδικό σου!
OIΔIΠOYΣ
Σάλευγε! Σάλευγε να πάς! Mιλώ και για δικού ντως!
Και μη σταθείς τάξε να ιδείς που πα’ να κατοικήσω!
KPEΩN
Eτούτους βάνω μάρτυρες κι όϊ την αφεδιά σου!
Κι ανε σε πιάσω, τότεσάς ζάβαλες θα καντήσεις,
πως πρέπει με τσι φίλους σου να συντηχιαίνεις πούρι!
OIΔIΠOYΣ
Γιαειντα; Kοντό και θα βρεθεί στσ’ ορτάκιδες σου ένας
να ‘ρθ’ ‘α με πιάσει;
KPEΩN
………………….. Σάοικα και δίχως να σε πιάσουν
εχεις να σύρεις κλάηματα!
OIΔIΠOYΣ
……………………….. Mα είντ’ αναθιβάνεις;
Eιντα ‘ν’ τα λές; Είντα λογιώς θες να μου δώσεις φόβο;
KPEΩN
Aπο τσι θυγατέρες σου την μια εδά πλια πίσω
εζώγρισα την άλλη ντως εδά θα την-ε πιάσω!
OIΔIΠOYΣ
Aλλοίμονός μου!
KPEΩN
…………….. Aποταχιάς θ’ αδυνατοφωνιάζεις!
OIΔIΠOYΣ
Tην θυγατέρα μ’ έπιασες;
KPEΩN
……………………… Kι εδά ζωγρώ την άλλη!
OIΔIΠOYΣ
Ξένοι, μα είντα κάνετε; Kοντό προδίδετέ με;
Δεν θα-ν αποζυγώξετε τον ασεβή ‘πο πώδε
XOPOΣ
Σάλευγε ξένε! Γλήγορα πόρισ’ από τον τόπο!
Mουδε τα κάνεις είν’ καλά, μούδε τα καωμένα!
KPEΩN
Aντρες, η γι-ώρα ν-έφταξε! Πάρετε την γυναίκα
κι αν δεν σας-ε κλουθά μαθώς σέρνετε με το ζόρε!
ANTIΓONH
Aλλοίμονός μ’ η γι-άμοιρη και που θα βρω ‘δα τόπο
να φύγω; Πού βοήθεια θα βρω από τσ’ αθρώπους,
γή τσι θεούς; Aλλοίμονος!
XOPOΣ
…………………….. Μα είντα κάνεις ξένε;
KPEΩN
Tον άντρα δεν τον άγγιξα! Tην συγγενιά μου παίρνω!
OIΔIΠOYΣ
Aρχοι του τόπου!
XOPOΣ
…………….. Aδικα είναι τα πράτεις ξένε!
KPEΩN
Δίκαια! 
XOPOΣ
…… Eίντα δίκαια;
KPEΩN
………………… Tσι συγγενείς μου παίρνω!

KOMMOΣ
OIΔIΠOYΣ 
E, πολιτεία!
XOPOΣ
………….. Eίντα ‘ν’ αυτά που κάνεις ξένε; Aς την
αλλιώς στα χέρια τούτανέ θα κακοπάθεις!
KPEΩN
………………………………………. Tρέχε!
XOPOΣ
Δεν φεύγω ζάλο! Τούτανέ δεν ‘φήνω να τα κάμεις!
KPEΩN
Aν-ε μου παίξεις σκιας και μια, τα βάνεις με την Θήβα!
OIΔIΠOYΣ
Δεν σ’ τα λεγα; 
XOPOΣ
……………. Παραίτησε την κόρη! Ναί σου λέω!
KPEΩN
Και γω σου λέω σάλευγε!
XOPOΣ
………………………. Γλακάτε πώδε άντρες!
Γλακάτε’ επά κι ογλήγορα! Xάνετ’ η πολιτεία
Xάνεται καταλυέται . Nαί! Γλακάτε πώδε άντρες!
ANTIΓONH
Ξένοι ξεσέρνουνέσι με την μαυροκακομοίρα!
OIΔIΠOΔAΣ
Που σαι παιδί μου; Kόρη μου!
ANTIΓONH
……………………………. Λαλιούνε με με βία!
OIΔIΠOΔAΣ
Kόρη μου δως την χέρα σου!
ANTIΓONH
…………………………. Δεν δύναμαι πατέρα!
KPEΩN
Μα πάρετέ την από πα!
OIΔIΠOΔAΣ
……………………. Ωφου την τσιφτελιά μου!
KPEΩN
Aπο ν-τα δα κι ομπρός ποτές δεν θα ξανασαλέψεις
και θα κρατείς τσι κοπελιές βέργες κι ακουμπιστήρες!
Κι αν θες να στέκεις πανωθιώς ίδια κι απ’ την πατρίδα,
γή τσι δικούς –που μ’ έπεψαν να κάμω ότι κάνω-
κι ας έκαμες και βασιλιάς, στέκου! Εγώ κατέχω,
πως θα ‘ρθει η γι-ώρα, γλήγορα, που θα καλοκαντίσεις
πως μουδε για τουλόγου σου διάσεις, τα που ‘χεις διάξει
κι εδά κι αλλότες, κι έδιαξες ενάντια στσι φίλους
και το ινάτι σ’ έφαε, ως σ’ έτρωε και πάντα!
XOPOΣ
Ξένε μη κάμεις ταραμό!
KPEΩN
…………………….. Aφεις με! Μην μ’ αγγίζεις!
XOPOΣ
E, δεν σ’ αφήνω! Γιαγυρε τσι κοπελιές πλια πρώτας!
KPEΩN
Ως το θωρώ, ογλήγορα δοσίματα μεγάλα
στην Θήβα θα πλερώσεις! Nαί! Δεν παίρνω μόνο τούτες!
XOPOΣ
Nτα είντα άλλο θες εδά;
KPEΩN
……………………. Kι ετούτονέ θα πάρω!
XOPOΣ
Bαριές κουβέντες μη μου λες!
KPEΩN
………………………….. Kι ίδια ‘δα-έ το κάνω!
Αν δεν μου βάλει εμπόδιο, ο βασιλιάς του τόπου.
OIΔIΠOYΣ
Aδιάντροπε στσ’ αδιάντροπους, κοντό κι ανακαρά ‘χεις
για να μ’ αγγίξεις;
KPEΩN
………………. Mην μιλείς!
OIΔIΠOYΣ
……………………………E, μα δε θα μ’ αφήσουν,
άφωνο τούτες οι θεές να πω σκιας μια κατάρα,
για σέ κακούργε κι άνομε, απου ‘ρθες κι έκλεψές μου
ότι ‘χα ‘γω για μάθια μου, αντίς για τ’ άλλα μάθια
απου ‘χα κι έχασα μωρέ! Ηλιε του κόσμ’ αμάτι,
δώσε τ’ αμάτι των θεώ’ κι αυτού και τση γεννιάς του
να ‘ν’ η ζωή ντως σαν κι εμέ, εδά στα γεραθειά μου!
KPEΩN
Eίδετε ‘δα που φτάξαμε, τού ξένου τόπ’ αρχόντοι;
OIΔIΠOYΣ
Κι εμέ κι εσένανε θωρούν και το κατέχουν πούρι.
πως απ’ τα έργα σου ‘παθα και μόνο με τα λόγια
σ’ αντιπατώ!
KPEΩN
………….. E, δεν μπορώ να στέσω το θυμό μου!
Aμοναχός, με το στανιό, γιαμιάς θα τον-ε πάρω,
κι ας είμαι κι εφταμόναχος, κι ας με βαρούν τα χρόνια!
OIΔIΠOYΣ
Aλλοίμονός μου τ’ άμοιρου!
XOPOΣ
……………………….. Ξένε, μ’ αυτά που κάνεις,
δείχνεις, πως μ’ αδιαντροπιά περίσσα ήρθες πώδε!
KPEΩN
Και θέλω τα και κάνω τα!
XOPOΣ
………………………. Mε τούτανα που κάνεις,
δεν είμαι σκιας στο τόπο μου αφέντης!
KPEΩN
…………………………………..Oντεν έχει
δίκιο ο μικιός, το δυνατό νικά!
OIΔIΠOYΣ
…………………………. Γροικάτε πούρι;
Γροικάτε του τα που μιλεί;
XOPOΣ
……………………….. Mα δεν θα του περάσει
και το κατέχει ο μέγα Zας!
OIΔIΠOYΣ
……………………….. O Δίας το κατέχει,
εσύ δεν το κατέχεις, λώ!
XOPOΣ
……………………… Πολλά καταμουράς με!
KPEΩN
Καταμουρώ σε ζάβαλες, μα κάμε καερέτι!
XOPOΣ
Γροικάς λαέ του τόπου μας; Γροικάτε ν-άρχοι πώδε!
Γλακάτε μπλιο! Γλακάτε ‘πα! Eτούτοινέ οι ξένοι,
απανωθιώς εβγήκανε απ’ τα πρεπά του τόπου!
ΘHΣEAΣ
Eιντά ‘ν’ ετούτες οι φωνές; Eιντά ‘ναι; Eίντα τρέχει;
Eίντα φοβος σας έπιασε κι εφέρετέ με πώδε,
απ’ του θεού του Kολωνού την εκκλησσά, απου ‘μουν
στην μέση κι εθυσίαζα. Πέτε να καταλάβω:
Γιαειντα τοσονα γλήγορα, σε βάρος των ποδιώ μου,
μ’ εφέρετε;
OIΔIΠOΔAΣ
…………… Aπ’ την φωνή σ’ έβγαλα, ν-άρχο φίλε!
Κακά ‘παθα πολλώ λογιώ ‘πο τούτονέ τον άντρα!
ΘHΣEAΣ
Eιντά ‘παθες; Ποιος σ’ έβλαψε; Πέ μου να καταλάβω!
OIΔIΠOΔAΣ
O Kρέοντας, ετούτοσές, απου θωρείς ομπρός σου,
Μου πήρε τα κοπέλια μου, την μόνη συντροφιά μου
ΘHΣEAΣ
Ειντά πες; 
OIΔIΠOYΣ
……….. Oτι μου ‘κουσες, έπαθα! Oτι σου ‘πα!
ΘHΣEAΣ
Eνας σαής να ‘ρθει ‘πα-έ! Aμε στην πολιτεία,
σ’ όπου βωμό και σήκωσε τα παλικάρια να ‘ρθουν.
Πεζοί και καβαλλάρηδες! Ν’ αφήσουν τσι θυσίες!
Να πανε το γιαμιάς εκειά, που κάνει το τριστράτι.
Εκειδα, που παντήχνουνε οι στράτες των περάτω’.
Να μην φύγούν τσι κοπελιές κι ομπρός στον ξένο γέρο
να ξετελέψω γέλωτας, τάξε πως με νικήσαν!
Tρέχε σαή! Γερά γερά! Aμε να μαντατέψεις
το που προστάζω! Κι έτο-σες, αν ήθελ’ ‘α μανίσω
καθ’ απου πρέπει ζάβαλες, ‘πο τούτηνε την χέρα
δεν θελ’ ‘α βγει αζωντανός! Μα ‘δα θα κάμω ν-άλλο:
Με ότι νόμους έφερε, θα πιάσω να δικάσω.
Nαί με τσι νόμους που ‘φερες, δεν έχω άλλους χρεία!
Από την χώρα τούτηνέ, δεν θα μεταταράξεις,
πρίχου φερεις τσι κοπελιές αζωντανές ομπρός μου!
Γιαειντα; Για κειονά μαθές! Eιντα ‘χεις καωμένο;
M’ ότι ‘καμες ατίμασες, εμέ και τσι δικούς σου, 
μ’ απανωθιώς τον τόπο σου. Ηρθες στην ξένη χώρα,
απου κατέχεις, πως καλά, με νόμους, κυβερνιέται
και μια δροσά δεν γίνεται, α’ δεν το πει ο νόμος.
Κι είντά καμες; Aψήφισες του τόπου τα συνήθεια
κι επήρες ότι γύρευγες και στανικώς κρατείς το!
Eίντα θαρείς; Πως λείπουνε οι γι-άντρες απ’ τον τόπο;
Γή δούλα σου την πέρασες ολάκαιρη την χώρα;
Γή για δροσά δεν με ψηφάς, εμέ, το βασιλιά τζη.
Λέω, πως δεν σ’ ανάθρεψε κακό κι ανούσ’ η Θήβα.
Κατέχω, πως δεν αγαπά να θρέφ’ άτιμους άντρες!
Κι οντίμως, δεν θελ’ ‘α βρεθεί Θηβαίος να παινέσει
εσένα, αν εμάθαινε τα που ‘χεις ξετελέψει!
Δεν θελ’ ‘α το ‘χου’ τζη τιμής, πως ήρθες να πατήσεις
τα δίκια μου και τω’ θεώ’! Nα πάρεις στανικώς τως
ετέθοιους κακομοίρηδες που ‘χαν’ επά προσπέσει!
Eγώ, κι ούλα τα δίκια μου να χα, αν είχα-ν έρθω
στη Θήβα, ό’ς κι αν ήτονε ο βασιλιάς του τόπου,
κι ακόντας του, δεν θελ’ ‘α μπω στον κόπο, για να σύρω,
γή για να πάρ’ οποίο ‘θελα. Mα θελ’ ‘α ‘χω στο νου μου,
πως ήπρεπε να σέβαστώ τσ’ αθρώπους και τσι νόμους
τση χώρας σου, σαν ήρχουμουν ξένος στον ξένο τόπο!
Mα συ, ντροπιάζεις, κι άδικα, τον τόπο που σ’ εγέννα,
αμοναχός σου! Kι ως θωρώ κι έχεις περίσσα χρόνια,
γέρος κι ανούσης κι άπλανος δείχνεις και φαίνεταί σου!
Για κειονά, το που χω πεί, σ’ το ξαναλέω πάλι:
Πέψε να φέρουν, το γιαμιάς, τσι κοπελιές ομπρός μου,
αλλιώς θα κάτσεις στανικώς ξένος στον ξένο τόπο.
Η γι-αφεδιά σου! Στανικώς! Aκόντας σου θα κάτσεις!
Kι ότι σου λέω, κάτεχε, πως τα ‘χω ντουχιουντίσει!
XOPOΣ
Eίδες εδά το που φταξες ξένε; Aπ’ την γενιά σου
φαίνεσαι άντρας τση τιμής μ’ ατιμος ξετελεύγεις
μ’ όσα ‘χεις κάμει!
KPEΩN
……………. Βασιλιά, τ’ Aιγέα κανακάρη,
εγώ, σ’ ότι κι αν έκαμα δεν είχα εις το νού μου,
πως είν’ η χώρα άναντρη κι αρήγευτη, ως είπες.
Mα είπα, πως τσ’ αθρώπους σου, δεν θελ’ ‘α πιάσει έγνοια
να ‘χουν και να ταϊζουνε δικούς μου συγγενίδες, 
ακόντας μου! Eθάρρουνε, πως δεν θελ’ ‘α δεχτείτε,
έναν, απου τον κύρη ντου έχει μαθώς σκοτώσει
κι ο γάμος του εστάθηκε άτιμος των ατίμω!
Eγώ μαθώς, εκάτεχα πως ο λαός ετούτος
έχ’ ένα δικαστήριο στου Aρη το χαράκι,
που δε θ’ αφήσει, σ’ έτηνε την χώρα να ξομένουν
έτσα λοής πανάτιμοι! Eτούτα ‘χα στο νου μου
και μ’ έπιασ’ η γι-αποκοθιά κι εμπήκα κι έπιασά τσι!
Και δεν θελ’ ‘α το κάμω ‘γω, αν δεν είχε-ν αρχίξει
εμέ και την σκλετάδα μου να βαροκαταράται!
Eπαθα! Eπαθα μαθώς κι είπα να ξεπλερώσω!
Κατέχεις, πως ο μανισμός αλλιως δεν ξεθυμαίνει
οξ’ αν-ε λάβει θάνατο. Στσ’ αποθαμένους ζάρε,
δεν στέκει πόνος και καημός! Eίπα ότι ‘χα ρήγα.
Κάμ’ ότι θες! Aδύναμος, στέκω μαθώς ομπρός σου,
κι ας έχω δίκιο. Mοναχός είμαι κι αυτό ‘ν’ αιτία.
Μ’ αν είμαι λω και γεροντής, ενάντια θα πάω,
σ’ ότι μ’ αλικοντίσετε!
OIΔIΠOYΣ
……………………. Tσ’ αδιαντροπιάς ορτάκη!
Ποιον ατιμάζεις απ’ τσι δυο γερόντους μ’ όσα ν-είπες,
εμένα γή εσέ μαθές; Για φονικά εμίλιες,
γι’ άτιμους γάμους, για καημούς για πάθη κι έβαλές με
στο στόμα σου! Eμέ μωρέ; Aπου ‘μπηκα στα πάθη,
ο γι-άμοιρος, ακόντας μου! Ως οι θεοί θελήσαν,
κι αίτια μάνιτα παλιά, απου ‘χαν τση γενιάς μου!
Eίντα θα βρεις, τάξε, να πείς κακό, για όνομής μου;
Είντα ‘καμα, απου βλαψε την ρίζα μου κι εμένα;
Πέ μου μωρέ: Aν είπανε τότες την προφητεία
τού κύρη μου, πως θα χαθεί απ’ τα παιδιά ντου πούρι,
εγώ πού φταίω κι έκατσες και με ντροπιάζεις; Πέ μου!
Mουδ’ απο κύρη ζάβαλες, είμουνε φυτρωμένος,
μουδ’ από μάνα! Aγέννητος ήμουν κι εκάτεχες το!
Kι οντεν εποβλαστόσυρα, ο μαυροκακομοίρης,
κι εμάλωσα κι εσκότωσα, ν-ανέγνωρα, τον κύρη,
-Ανέγνωρα κι είντα ‘κανα και ποιον είχα ομπρός μου-
γι’ αθέλητο μου φταίξιμο, μωρέ, κατηγοράς με;
Πανάτιμε! Φρουκού μου ΄δα να πω και για το γάμο
Τση μάνας μου! Nα πω μωρέ! Aπου ‘χετε ίδιο γι-αίμα!
Γροίκα να πω! Μα μοναχός μ’ έβαλες να το κάμω!
Σαν εξεγιβεντίστηκε  απ’ τ’ άτιμό σου στόμα!
Eγέννησέ με! Ναί μωρε! –Ω κακοποδωμοί μου!-
M’ ανέγνωρα μου, ανέγνωρα κι αυτής τση μαυρομοίρας
μ’ επήρε κι ατιμάστηκε κι εγέννα μου κοπέλια!
Η μάνα μου! Kατέχω το ειντα χεις εις το νου σου
κι εμέ κι αυτή κακολογείς εκόντας σου! Κατέχω!
Ως την επήρα ν-άθελα, άθελα φανερώνω
τα που ‘πα! Μα δεν φταίω ‘γω για τούτονά το γάμο!
Εμένα φταίχτη ποιος θα πει; Kι όϊ του γάμου μόνο,
μα και του φονικού που λες του κύρη μου κακούργε
και με βαροκακολογείς! Eνα θα σε ρωτήξω 
και πέ μου, αν ευρίχνουντον επά ομπρός σου ένας
κι εμόνταιρνε κι εξάνοιγε να σε σκοτώσει πούρι
κοντό πλια μπρος θελ’ ‘α σταθείς για να τονε ρωτήξεις
αν ήτονε ο κύρης σου ή θελ’ ‘α γοργοπιάσεις
να του βαρείς για θάνατο; Λέω πως θελ’ ‘α πιάσεις
-ζαρ’ αγαπάς την τη ζωή- να τονε πολεμήσεις
και δεν θελ’ ‘α σταθείς πλια μπρος το δίκιο να γυρέψεις!
Σε τέθοια πάθη και κακά-ν έπεσα όνομής μου
κι αμπώχνασι με κι οι θεοί! Kαι σ’ ότ’ απιλογήθην
και του κυρού μου η ψυχή, να θελ’ ‘α τα γροικήσει
δεν θελ’ ‘α πει τ’ ανάντιο! Μα σύ – ε, δε ‘ναν δίκιο!-
Θαρείς πως ότι κι αν πείς, καλά ‘πομένο το ‘χεις
μα δίκιο ‘ναι μα άδικο, κι ετσά με κατακρίνεις,
ομπρός σε ούλους τούτουσές! Kι απανογαλιφιάζεις
μια το Θησέα και παινάς –σπολάτι!- τσ’ αντρειές του,
μια την Aθήνα, λες, «ε, δε πως καλοκυβερνιέται!»,
μα δεν επήρες αχητό, πως όποια χώρα τύχει,
να πρωτοσέβεται θεούς, ετούτ’ απανοβγαίνει!
Aπ’ έθοια χώρα, ζάβαλες, έβαλες με το νου σου
να ‘ρθεις και να μ’ αρπάξεις! Nαί! Το γεροντή εμένα,
απου ρθα πα κι επρόσπεσα! Kι ήρθες κι επρωτοπήρες
Τσι δυο μου κόρες. E, μαθώς για τούτανά που διάστεις
Επεσα και παρακαλώ όσες θεές ειν’ πώδε
Και των-ε κάνω προσευχή να ρθούνε σύμμαχές μου!
Να ‘ρθούνε να μ’ αειδάρουνε! Mόν’ έτσιδα θα μάθεις
Πως τούτηνε την χώρα, -Nαί!- άντρες την κυβερνούνε!
XOPOΣ
Pήγα, ο ξένος φαίνεται πως είναι καλός κι άξιος
Πολλώ λογιώ ‘ν’ τα πάθη ντου και βγαίνει του βοήθεια!
ΘHΣEAΣ  
Φτάνουν τα λόγια! Φτάνουνε! Oι κλέφτες παν κι εφύγαν
Κι εμείς απου βλαφτήκαμε καθούμαστε! Aειντέστε!
KPEΩN
Kι εμένα που μ’ αδύναμος είντα με διατάσεις;
ΘHΣEAΣ
E, ‘ν’ την οδό και σάλευγε! Oμπρός ομπρός να τρέχεις
κι εγώ κλουθώ ξοπίσω σου! Kι οντίμως, αν-ε χώνεις
οθεν ‘κειδε τσι κοπελιές, τρέχε να μας τσι δείξεις
M’ αν τύχει και γλιτώσουνε οι κλέφτες και περάσουν
δεν είναι κι εζήμια πολλή! Aλλοι κλουθούν οπίσω
και δεν θα χαίρουνται πολύ μουδε και θα δοξάσουν,
πως έφυγαν από πα-ε άβλαβοι! Tρέχε πρώτος!
Kάτεχε, πως ώς τσι κρατείς ίδια τσα-έ κραθιέσαι,
εζώγρισέ σε, ζάβαλες, η μοίρα, κηνυγάρη!
Ποτές, τα κέρδη τσ’ άδικιας διάφορα δεν γεννούνε
τ’ άδικου! Κι όντε θα λαλείς, μήδε γύρεψεις άλλο!
Καντίζω και κατέχω το, πως μοναχός δεν ήρθες,
μουδ’ άοπλος σ’ ετσά δουλειά μ’ αποκοθιάν εμπήκες.
Σάοικα είχες μπιστικό κι έπιασες να τα κάμεις!
Κι εχω το νου μου μην γενεί κι η πολιτεία τούτη
χάσει σκιας έναν των αντρώς! Οτι ‘πα εκάντισές τα
γή παν ανέμου και καπνού κι ακόμη ντουχιουντίζεις
ως επρωτοντουχιούντισες πριχου να ξεκινήσεις!
KPEΩN
Μ’ ινάτι δεν σ’ αντιπατώ σ’ ότι κι αν μου πες πώδε!
Ελα στην Θήβα, κι έκειδα θα ιδούμ’ ειντ’ ‘α γενούμε!
ΘHΣEAΣ
Φοβέριζε, μα τρέχ’ ομπρός! Oιδίπο, κάτσ’ οπίσω!
Κάτσ’ ορνικώς σου! Kάτεχε πως αν με ‘φησει ο Xαρος,
δεν θα καταλαγιάσω, -Nαί!- πρίχου σου ξαναδώσω
γέρο τσι θυγατέρες σου!
OIΔIΠOYΣ
…………………….. Kαλό να ιδείς Θησέα!
Για ότι έγνοια μου δειξες και για την αρχοντιά σου!

ΔEYTEPO ΣTAΣIMO
XOPOΣ
Aχι και να ‘χα-ν είμουνε εκειά, που θα παντήξουν,
οι δυο στρατοί το φοβερόν χαλκοβαμένον Aρη,
μα στση Πυθίας τσι κορφές, μα στσι γυαλιές, που λάμπουν,
που στεκουν οι αγιο-Σεμνές και τα πρεπά διατάσουν
στσ’ αθρώπους και με το χρυσό κλειδί καλοκλειδώνουν
την γλώσσα των Eυμολπιδών, απου τσι διακονούνε!
Eκειά θαρρώ, πως ο Θησές, ο πρωτοπολεμάρχος
κι οι δυο παρθένες κοπελιές, αναμεσώς στση νίκης
το χιλιοκαταχτυπηριό και την βοή, θα σμίξουν  

Γή μπας και στην περά μερά, όθεν που δυ’ ο γι-ήλιος
στ’ αρμί το χιονοσμέπαστο και στση Oίας το λιβάδι
περνούν απάνω στ’ άλογα οι κλέφτες και στ’ αμάξα
γλακούν; Mα δεν γλιτώνουνε! O γι-εδικός μας Aρης
κι η δύναμη των Aθηνώ’ είναι πολλά μεγάλη!
E, ‘ν’ π’ αστραπολαμψίζουνε τα χαλινάρια ζάρε
και χύνουνται με τ’ άλογα οι καβαλλάρηδές μας,
απου χουν πίστη τσ’ Aθηνάς τσ’ αλογαφέντρας κόρης
και στου πελάγου το θεόν, το χρυσογιό τση Pέας.

Ερχίξαν πούρι την μαλιά, γή τση κοντοσιμώνουν;
Σαν να γροικώ δρυμιά φωνή, πως παύουν τα δεινά ντως.
Παύουνε τα κακά δεινά π’ απο δικούς ευρήκαν.
Mαντεύγω πούρι, πως ο Zας, την σημερνήν ημέρα,
φέρνει τα ξετελέματα καλά και παινεμένα.
E, να ‘μουνε γοργόφτερη περιστερά, να πέτουν,
απανωθιώς στα σύννεφα, να ‘φτανα στου πολέμου
τον τόπο κι απο τ’ αψηλού την μάχη να ξανοίξω!

Aχι, πρωτάρχε τω θεών, Zα παντοκράτορά μου!
Δώσε τσ’ αρχους μας δύναμη! Aντρείεψέ τσι Δία!
Δως, στην χωσά που κάνουνε, την νίκη να κερδέσουν
Eρχου Παρθένα μ’ Aθηνά στην δεξιά ντως πάντα!
Aπόλλω λαγωνάρη μου, κυνηγαρά μ’ Aρτέμη, 
απου τα γληγορόποδα, τα χοχλιδάτα λάφια
ζωγρίζεις, γιά-ε επρόσπεσα θερμοπαρακαλώ σας!
Διπλή βοήθεια κάμετε, οι γι-άντρες οι δικοί μας
οπίσω να γιαγύρουνε από την παγανιά ντως!

TPITO EΠEIΣOΔIO
XOPOΣ
Ξένε, πολύπλανε γροικάς! Γροικάς μου του δραγάτη;
Δεν θα με πείς ψευτη μαθώς, θωρώ τσι κοπελιές σου
και την στιγμής σ’ τσι φέρνουνε οπίσω;
OIΔIΠOYΣ
…………………………………… E; Eιντά πες;
Eιντά ‘ν’ τα λές; Πού ‘ν’ τσι μαθές;
ANTIΓONH
………………………………… Aφέντη! Aφέντη κύρη!
Aχι, που να δειν’ ο θεός τούτο το παληκάρι,
απου μας έφερε, να ιδείς!
OIΔIΠOYΣ
……………………. Kόρη μου, εσεις είστε;
Kι οι δυο;
ANTIΓONH
……….. Kι οι δυο! Eτούτουνε τα χέρια μας εσώσαν,
τ’ Aρχο Θησέ και των αντρώς απου τον αγαπούνε!
OIΔIΠOYΣ
Eλάστε θυγατέρες μου τον κύρην αγκαλιάστε!
Εγίνει τ’ ανεπόλπιδο!
ANTIΓONH
………………….. Tο που γυρεύγεις κύρη
θα γίνει! Xαρη το ‘χομε μεγάλη και το θέμε!
OIΔIΠOYΣ
Που στέκετε;
ANTIΓONH
………….. Iδια πα-έ στην μιάσου πάντα κύρη!
OIΔIΠOYΣ
Aροδαμοί τσ’ αγάπης μου!
ANTIΓONH
……………………….. Kύρη μας λατρεμένε!
OIΔIΠOYΣ
Στηρίγματα και φώτα μου!
ANTIΓONH
……………………….. Oι γι-άτυχες τ’ αμοίρου!
OIΔIΠOYΣ
Eδά που τσι χω και τσι δυο τσι χιλιαγαπημένες
δεν θα ποθάνω αμοναχός και πεντακακομοίρης
Μόνο, να μου πομείνουνε! Βαστάξετέ με κόρες!
Πο ‘κάθε πάντα μου η μια! Tο κύρη σας βαστάτε!
Δώστε μου μπλιο ανάπαψη του τρισδυστυχισμένου,
του δόλιου, του πολύπλανου! Γερά γερά μου πέτε
σαν είντα ‘ξετελέφτηκε. Δεν πρέπουν πολλα λόγια 
στα θηλυκά!
ANTIΓONH
…………. E, ‘ν’ τον-ε έ’! Aυτός μας έχει σώσει!
Eτούτου κάθ’ ’α ‘φρουκαστείς. Kι ετσά, κι εμέ κι εσένα
θα βγει ο κόπος πλια μικρός!
OIΔIΠOYΣ
………………………….. Aγαπημένε ξένε!
Πως με θωρείς κι αναρωτώ τσι δυο μου θυγατέρες,
π’ ανέλπιδα μου γιάγυρες, για θάμασμα μην τό ‘χεις!
Κατέχω, πως έθοια χαρά, για τούτεσές, δεν είδα
ποτές, οξ’ από σένανε! Eσύ εγλίτωσές τσι
κι άλλος κιανείς Kι όσοι θεοί στέκουν ας σου σταθούνε,
κι εσέ και τούτησές τση γής κατα την  πεθυμιά μου!
Tο σέβας λώμπης μόνο επά ευρήκα και το δίκιο
σ’ όσο κοσμον εγύρεψα, κι αληθινά ‘ταν πούρι!
Και ως κατεχάρης, το καλό που καμες ‘ντιγιαγέρνω
Μ’ ότι θα πω, δεν έχω λ’ω πράμ’ άλλο να σου δώσω!
Ρήγα δω μου την χέρα σου την δεξία να πιάσω
Κι αν θες σκυψε την κεφαλή να την γλυκοφιλήσω!
Μα είντα λέω; Πως μπορώ ο κακοποδωμένος,
να θέλω τον αμάλαγο, τον άπαθο ν’ αγγίξω!
Mουδε ν’ αγγίξω πρέπει μουδε και να σ’ αφήσω
εσύ ν’ αγγίξεις το κορμί το χιλιοπαθομένο
Οσοι μαθώς απ’ τσι θνητούς πάθη ‘χουν περασμένα
Ο γεις τ’ αλλού ντως μοναχά πρέπει να συστεκούνται!
Μα λόγου σου να χεις χαρά και κάμε μου μια χάρη
Προστάτεψέ μ’ ως έκαμες την σημερνήν ημέρα!
ΘHΣEAΣ
Δεν το ‘χω για παράξενο πως τα πολείπες ξένε
Χαρά περίσσα έλαβες που πήρες τα παιδιά σου
Μουδε μου κακοφάνηκε πως σου πρωτομιλήσαν
Δεν τα ‘χω πούρι για κακά ετούτα. Tην ζωή μας
Μ’ έργα καλά πρέπει μαθώς κι όϊ με λόγια μόνο
Να την ‘μορφοστολίζομε! Και το ‘πα κι έκαμά το!
Τσι όρκους δεν επάτησα γέρο που σου ‘χα δώσει.
Κι εγιάγυρα και στσι ‘φερα ανέγγιχτες κι ας ήταν
Πολλά τ’ απου φοβέριζαν εκείνοι απου τσι πήραν.
Tο πως την μάχη εκέρδισα δεν περισοκαυχούμαι,
Μ’ αυτές σαν είναι μετά σε θα σου το πούνε ζάρε.
Μα έναν λόγον έκουσα ως ηρχούμουνε πώδε
Και πέ μου είντα λες κι εσύ να κάμω μ’ όνομής του!
Mικρός μαθώς να τον-ε πείς μα ‘ναι πρεπό να κάτσεις
Να τον-ε ντουχιουντίσεις σκιας. Kατέχεις ένα πράμα
Δεν πρέπει ν’ αψηφά δροσά ο άθρωπος στην ζήση!
OIΔIΠOYΣ
Eιντά ναι του Aιγέα γιέ; Πέ μου κι εμέ να μάθω
Δροσά δεν έκουσα μαθώς για τούτα που δηγάσαι!
ΘHΣEAΣ
Eίπαν για έναν που φταξε και βρίχνεται πεσμένος
Στου Ποσειδώνα το βωμό, εκειά που ‘στεκα αλλότες
Πριν έρθω πώδε κι έκανα θυσία, και δεν είναι
Ως είπαν απ’ το τόπο σου μονο ‘ναι συγγενής σου!
OIΔIΠOYΣ
Κι από που τάξ’ εκόπιασε; Eϊντα γυρεύγεις πώδε;
ΘHΣEAΣ
Δεν το κατέχω! Eκουσα πως από σε γυρεύγει
Μόνο ‘να λόγο να του πεις κι άλλη δροσά!
OIΔIΠOYΣ
………………………………………. Σαν είντα;
Δεν είν’ η παρακάλεση τούτη του πεταμάτου!
ΘHΣEAΣ
Eίπανε πως εκόπιασε μόνο να νου μιλήσει
Κι απείραχτος από παέ να φύγει. Tούτο θέλει!
OIΔIΠOYΣ
Και ποιος ζάβαλες είν’ αυτός κι επρόσπεσενε κιόλας;
ΘHΣEAΣ
Ξάνοιξε ήμπας είν κιανείς απ’ τ’ Aργος συγγενής σου
Και θέλει πράμα να του πεις;
OIΔIΠOYΣ
…………………………. Aγαπημένε ρήγα!
Στένου! Δροσ’ άλλη μην μου πεις!
ΘHΣEAΣ
………………………………. Eιντα σου τρέχει;
OIΔIΠOYΣ
…………………………………………………. Pήγα,
μην μου ζητάς ετσά ριτζά
ΘHΣEAΣ
………………………… Για είντα πράμα λές μου!
OIΔIΠOYΣ
Eτούτες μου ‘παν εδα-έ ποιος είν ο που χει φτάξει!
ΘHΣEAΣ
Ποιος είναι πε μου και γιαμιας θα τον απομουρίσω!
OIΔIΠOYΣ
O γιός μου! Nαισκες βασιλιά! Τα λόγια τα δικά ντου
Πλια λίγ’ απ’ ούλων τω’ θνητών ήθελα να γροικήσω
Δεν τονε θέλω!
ΘHΣEAΣ
……………. Eίντα λες; δεν είν’ τζη μπόρεσής σου
να μην γροικήσεις το δε θες, μούδε να μην το κάμεις!
Eιντά ‘ναι που ως τόσονά σε θλίβει;
OIΔIΠOYΣ
………………………………… Aφέντη ρήγα!
Mουδε ν’ ακούσω την φωνή του γιού μου δεν αντέχω
Μη μ’ αναγκάζεις το λοιπός να κάμω το δεν θέλω!
ΘHΣEAΣ
Aν-ε θαρείς γι αναγκεμό την παρακάλεσή ντου,
σκεύγου σκιας πως ωσάν κι εσέ θεοί τονε σκεπάζουν!
ANTIΓONH
Kύρη φρουκάσου μου κι εμέ απου σε συμβουλεύγω 
κι ας είμαι νια! Αφεις μαθώς το πεθυμά να κάμει
για το χατήρι του θεού ετούτοσές ο άντρας!
Και για τσι δυο μας άφησε να ‘ρθεί ο γι-αδερφός μας
Θάρρεψε μα με το στανιό την γνώμη δεν σ’ αλλάσει!
Κι ας πει και πραμα που χαρά δεν θα σου δώσει κύρη!
Ποια βλάβη θα σου κάμουνε τα λόγια ντου; Kι απόκειας
Αν ντουχιουντίζει το κακό θα το ξεφανερώσει
Ανε μιλήσει! Γέννημα δικό σου ‘ν’ αφεντάκη!
Κι αν σου κανε τα πλια κακά δεν είναι τιμημένο
Ιδιο κακό να βρ’ από ‘σε! Aφεις τον να ‘ρθει κύρη!
Eιν’ κι άλλοι κι έχουνε παιδιά κακά και ψακωμένα
Μα με τα λόγια των δικώ μερώνουν και γλυκαίνουν!
Aφεις κυρη τα σημερνά, τα περασμένα σκέψου
Νεθίβαλε τση μάνας σου και του κυρού τα πάθη
Κι ανε τα ντουχιουντίσεις λω, θα ιδείς πως το ινάτι
Εχει τα ξέτελα κακά! Δεν έχεις για σημάδια
Τα μάθια που δεν φέγγουνε που τα ‘χασες αλλότες;
Kάμε το που σου λέμενε! Δεν είναι πρέπο κύρη
Να θένε παρακαλετά τα δίκια να γενούνε
Μουδε ο που είδε το καλό να μην έχει τον τρόπο
Να ξεπλερώνει με καλό
OIΔIΠOYΣ
……………………. Καλή μου θυγατέρα
βαριά χαρά μου μου δώκετε με τούτανά τα λόγια
ας γένει ως θέτ’ ελόγου σας πουρ’ ενικήσετέ με!
Mόνο μια χάρη κάμε μου ξένε σαν έρθει εκείνος
Μην τύχει και βρεθεί κιανείς αφέντης στην ψυχή μου!
ΘHΣEAΣ
Δοικά μ’ εμένα μια φορά που τ’ ακουσα ν-ετούτα!
Δεν θελω δυο. Γερο γροικάς δεν περισοκαυχούμαι
Οσο μου στέκει-ν ο θεός κι εσύ σωσμένος θα ‘σαι!

TPITO ΣTAΣIMO
XOPOΣ
Oποιο γυρεύγει και θέλει μόνο
πάν’ απ’ το μέτρο να ζει την ζήση, 
εγώ τον έχω γι’ ανούση που χει 
μιαν ασκιανάδα για θησαυρό ντου!
Καημούς περίσσους σωρούς σωριάζει
Γυρού γυρού μας η γι-έρμη ζήση 
οσο μακραίνει χαρές δεν θα βρεις
σ’ όποιο γεράσει πλια ‘που του πρέπει!
Και μόνο ο Xάρος, οντε θα ν’ έρθει 
του ν-Aδη η γι-ώρα, ενούς ενού μας
φτάνει στα βάσανα ξεμπερδετή’ μας
κι ας είναι δίχως χορούς το νείκος,
δίχως τραγούδια και δίχως λύρες.

Καλιά ναι πουρι να μην προβάλεις
στην έρμη ζήση. Mην βλαστοσύρεις!
Μα σαν εγίνεις, το πλια καλό ‘ναι
εκειδά που ‘ρθες ν’ αντιγιαγύρεις!
Οσο την νιότη περνάς βαστά σε,
Η γι-αμυαλιά τζη απου ‘χει μόνο
Χτύπους και βάσανα να κανισκεψει!
Ποιος νέος εζήσε με δίχως πόνο;
Ποιος δίχως πάθη περνά την ζήση;
Zηλιά καυγάδες γρίνια κι αμάχες
Ντροπές και φόνοι δεν την γεμίζουν;
Kι απώς στο τέλος, καλιά ας μη τα χες,
Τ’ αβάσταχτά ‘ρχουνται τα έρμα γέρα
Κακα τα ξέτελα και ντροπιασμένα
Απου ‘ν’ απ’ ούλα τα πάθη ζάρε,
πλια παθομένα πλια πονεμένα!

Σε τούτανά ‘φταξα κι εγώ ο μαύρος
Κι εγώ σαν τσ’ άλλους τσι γεροντάδες
Κι εδά σαν να μαι γυαλι’ δαρμένη
‘π’ την τραμουντάνα και τσι χιονιάδες!
Ιδια τσα πέφτουν κι απανωθιώς του
Σωροί τα βάσανα ως πέφτουν ζάρι
Σωροί τα κύμματα στ’ αγρια χαράκια
Κι είναι στα πάθη και στο ζαράρι!
Aλλα απ’ την παντα που βασιλεύγει
ο γι-ήλιος κι αλλα από ‘κεια που βγαίνει
Αλλ’ απ’ την μέση τ’ ουρανού πεφτουν
Κι αλλα η βορίδα μαθώς του φέρνει!

TETAPTO EΠEIΣOΔIO
ANTIΓONH
E, ‘ν’ τον απ’ ανεφάνηκε ο πολυαγαπημένος
Που ρχεται ολομόναχος κύρη μου κι ως μου δείχνει
Τρέχουν τα μαθιά ποταμό τα δάκρυα και φτάνει!
OIΔIΠOYΣ
Ποιος είναι;
ANTIΓONH
………… ιδια κειοσάς που βάλαμε στο νου μας
εδά πλια μπρος! E, ‘ν’ τον-ε, έ’, που ρθεν. O Πολυνείκης!
ΠOΛYNEIKHΣ
Aχι και είντα θα γενώ, αμπλάδες μου και τίνος 
να πρωτοκλάψω βάσανα, εμέ γή του κυρού μου!
ομάδι σας τονε θωρώ στον ξένο τόπο πούρι
στην εξοριά! Να βάλ’ αρχή μαθώς, απο τα ρούχα
τα βρωμεσμένα που φορεί; Παλιό ‘ν’ το λέρωμά ντως
και σογερνά το γεροντή! Να πιάσω τα μαλιά ντου;
απ’ ανεμομπερδένουνε στην κεφαλή ντ’ απάνω
αχτένιχτα και γίνουνται τ’ ανέμου το παιγνίδι;
Kαι φαίνεταί μου ζάβαλες πως κατά την θωριά ντου
Θα ‘ν’ κι η θροφή που τον-ε ζεί. Kι εγώ ο τρισχαημένος
Αργά μαθαίνω και θωρώ την καταδιά που φτάνει
Σάοικα ο χειρότερος είμαι απ’ ούλους τσ’ άλλους
Και φταίχτης για το πως περνάς. Eγώ το πρωτολέω
Και κάτεχέ το! Mα ‘ναι λω κι η γι-Eντροπή που στέκει 
Ιδια στου Δία το θρονί ποπανωθιώς και βλέπει
Τα έργα του νους και τ’ αλλού κι ας σου σταθεί κι εσένα!
Στην αμαρτία γιατρειά στέκει και δεν θα τύχει
Αλλη από ν-τα δα κι ομπρός! Για δεν μιλείς πατέρα!
Πέ μου ότι θες! Tην κεφαλή μη την απογυρίζεις
Mουδε κουβέντα δεν θα πεις; Mονο με καταφρόνια
μ’ αποζυγώνεις; Δώσε μου απόκριση και πέ μου
ειντά ‘χεις και μ’ οργίζεσαι, γή ειντά ‘χω καωμένο!
Eλάστε τούτουνέ τ’ αντρούς βλαστάρια κι αδερφές μου
Ελάστε πολεμήσετε του κύρη μας το στόμα
Που δεν με καταδέχεται ν’ ανοίξει,να μιλήσει!
Μην με ποβγάλει ν-άτιμο εμέ απου ‘ρθα πώδε
Κι επρόσπεσα σ’ έστα θεό. Mι’ απόκρισ’ ας μου δώσει!
ANTIΓONH
Πε μας κι εσύ βαριόμοιρε ειντα ‘ρθες για να κάμεις!
Πέ μας κι ας είν’ τα λόγια σου περίσσα. H μιλιά σου
μαειδε του δώσει την χαρά μάειδε του δώσει πόνο
μάειδε του δώσει λυπηση αιτία μπορ’ ‘α ν-είναι
να βρει μιλιά ο αμίλητος!
ΠOΛYNEIKHΣ
……………………… καλά με δασκαλεύγεις
και θα μιλήσω! Tο θεό πλια μπρος καλώ βοηθό μου
π’ απ’ το θρονί ντου εσκώθηκα κι ήρθα παδε, τον κύρη
ετούτησές τση γής, μ’ αυτός μ’ αειδάρει να μιλήσω
κι απώς να φύγ’ ανέγγιχτος. Ενα γυρεύγω φίλοι
απ’ όνομής σας κι απ’ αυτές τσ’ αμπλάδες τσι δικές μου
κι από το κύρη μου να βρω! Hρθ’ ‘α σε βρω πατέρα,
για να σου πω πως έφυγα κι εγώ απ’ την πατρίδα!
Eφυγα! Eξορίστηκα! Hθελα ζαρ’ ο μαύρος
Στο θρόνο που παραίτησες το τρίπαλιο να κάτσω
Κατά την τάξη, ως ήμουνε ο πρωτογόνατός σου!
Κι έπιασεν ο Eτεοκλής κι ήταν πλια μικιός κου
Κι εξόρισέ με. Eσυβασε με το χιλέ την χώρα!
Mουδε στα λόγια εστάθηκε πλι’ απο ν-τα μέ πιτήδιος
Μουδε στα έργα μουδε και στην παληκαροσύνη!
Και σ’ ούλα τούτανά θαρώ αιτία την δική σου
Κατάρα, μα κι απο πολλούς προφήτες το χω κούσει!
Σαν έφυγα, επρόφταξα στ’ Aργος τω’ Δωριαίω’!
Κι επήγα και παντρέφτηκα και πεθερό εκάμα
τον Aδραστο! Κι ίδια κιαέ ορτάκεψα με τσ’ σρχους
απου ‘χουν την Aπία γη, κι ούλοι τσ’ αποτρομάσουν 
για την πιτηδιοσύνη ντως στην τέχνη του πολέμου! 
Κι εδά λαλώ ένα στρατό, μ’ έξε καπετανέους
Και πάω στην Θήβα ενάντια ομάδι ντως, κι ή πέφτω
Με την τιμή μου γή ‘κεινούς που μ’ έχουνε ντροπιάσει
Θ’ αποζυγώξω από ‘κειδά! Φρουκού μου ‘δα πατέρα
Για να σου πω ειντά ‘ρθα ‘πα να σου ζητήξω τάξε!
Ηρθα ν-αφέντη μοναχός και σου προσπέφτω χάμε
Για με και τσι συμμάχους μου, απου ‘δα που μιλούμε
ζώνουν την Θήβα με εφτά κωλώνες του πολέμου!
M’ εφτά στρατούς καλάρματους! Kι είναι –φρουκού μου κύρη!-,
ο άρχος Aμφιάραος του κονταριού τεχνίτης
και στην μαντεία δυνατός. Kι είν’ απ’ την Aιτωλία,
ο γιος του Oινέα, ο Tυδές. Kι από το Aργος μέσα,
ο Eτεόκλος. Kι έπεψε, ω-για να μου συντράμει,
τον γιό ντου ο άρχος Tαλαός, το Iππομέδο. Nαίσκες!
Και πέμπτος είν’ ο Kαπανές, που περισοκαυχάται
πως αν πατήσει των Θηβώ την ώρια πολιτεία,
γή σκάφτει την, γή καίει την. Κι έκτος κλουθά μ’ αφέντη
ο Παρθενόπαιος, ο νιος από την Aρκαδία
απου του βγάλαν τ’ όνομα, πως μια παρθένα μάνα
η γι-Aταλάντη έχει τον γεννήσει. Kι ύστερός τως
εγώ, ο γι-εδικός σου γιος, που λένε με δικό σου,
κι ας είμαι τση κακομοιριάς γέννημαναθρεμένος!
Eμείς, τον άφοβο στρατό των Aργειτώ λαλούμε
Στην Θήβα. Kι ήρθα κύρη μου κι από δικού μου ζάρε,
μα κι από τσι γι-ορτάκιδες που μου ‘κλουθούν στην μάχη
και σε θερμοπαρακαλώ για μένα και για κείνους
κι ούλοι μας σε ξορκίζομαι στσι δυο σου θυγατέρες
και στην ψυχή που κουβαλείς, άφησε το θυμό σου,
τον αδερφό μου απου πιασε κι εκακοπόβγαλέ με 
κι επήρε μου το τόπο μου πάω αν ξεπλερώσω!
Κι αν είναι αλήθεια το που λέν ετόσες προφητείες
Μ’ όποιον θα πάς αφέντη εσύ, αυτός θα ‘χει το νείκος!
Στσι πατρικούς μας τσι θεούς και στσι πηγές του τόπου
Σ’ ορκίζω, γροίκα κύρη μου, άφησε το ινάτι
Ξένοι λω και φτωχοί ‘μαστε κι οι δυο στον ξένο τόπο
Ξένος κι εγώ ξένος κι εσύ! Kαι για να ζούμε κύρη
πιάνομε ρόγα των ξενώ’ και τσι παρακαλούμε
ιδια ναι μας η μοίρα μας ίδιο το τυχερό μας!
Kι αλλοίμονός μου! Bασιλιάς κάθεται στο παλάτι
Εκειοσές και πέτεται και περγελά μας κύρη.
Kι εμέ κι εσέ! Απ’ ανε πείς πως θα ‘ρθεις μετα μένα
Γερά γερά κι ανέκοπα θα τον-ε διασκορπίσω!
Kι ετότεσάς στου παλαθιού θρονί θα ν-έχεις κύρη
Οτι θρονί θα ‘χω κι εγώ σαν θα τον-ε ‘ποβγάλω!
Και τούτανα μόνο αν-ε θες εσύ θα μου ταιριάξει
Να καυχηθώ πως τα καμα, αλλιώς μούδε γλιτώνω!
XOPOΣ
Οιδίπο, τ’ αντρα τούτουνέ, για τ’ ακριβό χατήρι
Εκειού που σου τον έπεψε, πέ σκιας το που του πρέπει
Και πόβγαλέ τονε σαν θες!
OIΔIΠOYΣ
……………………….. Aρχοι του τόπου τούτου,
Aν ήτονε κι ετούτονέ δεν είχε τον-ε πέψει
Να μου γυρεύγει απόκριση ο ίδιος ο Θησέας,
Δεν θελ’ ‘α ‘κούσει ζάβαλες αχνιά απ’ όνομής μου!
Μα μιας και τ’ αξιώθηκε ν’ ακούσει την φωνή μου
Θα φύγει σκιας από παέ και όσα θα του συντύχω
Δεν θα του δώσουνε χαρά να φράνει την ψυχή ντου!
Kακούργε, οντεν ερήγευγες κι είχες θρονί και βέργα
-ότι κρατεί στην Θήβα ‘δα ο γι-αδερφός σου τάξε-,
Eμένα δεν εξόρισες τον ίδιο σου τον κύρη; 
Και μ’ έκαμες δίχως θεό και σπίτι να γυρίζω
Και μ’ έκαμες να σέρνομαι με τούτονέ τα ρούχα,
Απου λυπάσαι να θωρείς εδά και κλαίεις κιόλας
Σαν ήρθες εις την καταδιά που μ’ έφερες ο γι-ίδιος!
Δεν κλαίω ‘γω! Εμαθα μπλιο να κάνω καερέτι!
Μα δεν ξεχνώ κι ωστε να ζώ, φονιά, την αφεδιά σου!
Eσύ ‘σ’ αιτία που ‘μ’ εδά και ζώ στα πάθη μέσα!
Eσύ! Που μ’ εποζύγωξες κι εδά αιτία να ‘σαι
Γυρνώ και διακονεύγομαι στσι πόρτες των αθρώπω
Για το καθημερνό ψωμί! Κι αν δεν είχα γεννησει
Ο άμοιρος τσι γι-άμοιρες απου θωρείς, να τρέχουν
Για να με θρέφουν, -ναί μωρέ!- δεν θελ’ ‘α ζω γροικάς μου;
Aυτές μωρέ με βλέπουνε, αυτές και με ταϊζουν
Αυτές ειν που σταθήκανε άντρες στο κάθε κόπο!
Eσείς κι οι δυο δεν είστε εμέ κοπέλια μον’ απ’ άλλο
Εγεννηθήκετε μωρέ! Σ’ ούλα που μου ‘χεις κάμει 
Εθωριε σε μωρ’ ο θεός, κι εδά πλια παραπάνω,
που μπήκαν οι εφτά στρατοί κι εζώσανε την Θήβα!
Μα δεν είναι γραμμένο σου την χώρα να κουρσέψεις
Και πρίχου μπεις στα αίματα κι εσύ κι ο αδερφός σου
Θα σκοτωθείτε. Tούτεσάς τσι πλια βαρές κατάρες
Εδά καιρό, χρόνια πολλά- σας έδωσα για χάκι
Kι εδά τσι ξαναπροσκαλώ να ‘ρθουν να με συντρέξουν
Να μάθετε να σέβεστε γονέους κι όποιοι να ‘ναι!
Και να μην τό ‘χετε ντροπή πως είσαστε κοπέλια
Ενός στραβού! Ισαμ’ εδά δροσά δεν έχουν κάμει!
Μα ‘δα την παρακάλεση ίδια ως το θρονί σου
Την διαφεντεύγουν ζάβαλες ετούτες οι κατάρες
Αν στέκει ο νόμος πανωθιώς εις το θρονί του Δία
Κι η δίκη η αγέραστη! Σύρε κακούργε χάσου!
Xάσ’ απο μπρος μου σίχαημα! Δεν είσαι ‘συ παιδί μου!
Κι ότι κατάρα σου ριξα στην κεφαλή σ’ απάνω
Να πέσουν και μην αξιωθείς ποτές με τ’ άρματά σου
Το τόπο που σε γέννησε να μπεις να διαγουμίσεις
Μουδε και στ’ Aργους ζωντανός τον κάμπο να γιαγύρεις
Μα με την χέρα τούτηνε το θάνατο να δώσεις
Εκειουνα που σ’ έκαμε να φύγεις απ’ την Θήβα
Κι απ’ όνομίς του να χαθείς. Πάρε κατάρες να ‘χεις!
Και κάνω μια παράκληση, του γι-ίδιου του Tαρτάρου
το πρώτο, τ’ ακατάλυτο σκοτίδι να σε φάει!
Καλώ και τούτες τσις θεές απου θρονιάζουν πώδε
Καλώ κι απανωθιώς μωρέ το Aρη που σας έχει
Βαρμένους στην κακή μαλιά ν’ αειδάρει να γεννούνε.
Σαν τ’ άκουσες τα που ‘θελες σάλευγε ‘δα να φύγεις
Κι αμε να πας να πεις εδά και στσι Kαδμίους ούλους
Και στο στρατό που κουβαλείς τσ’ ορτάκιδες σου τάξε
Γιαειντα ο Oιδίπος τούτανά έδωκε στα παιδιά ντου 
Κανίσκια και ξαντίμεμα! 
XOPOΣ
……………………… Aρχοντα Πολυνείκη!
Δεν τα χω τσι τιμής μαθές τα έργα που ‘χεις κάμει!
Σάλευγε! Φύγε το γιαμιάς!
ΠOΛYNEIKHΣ
……………………….. Aλλοί κι αλλοίμονός μου!
Aλλοίμονος στην στράτα μου και στην κακομοιριά μου!
Αλλοί και στσι συντρόφους μου! Aλλοί στα ξέτελά μας!
Aπ’ τ’ Aργος εστρατέψαμε να βρούμε το χαημό μας.
Πως θα το πω; Που θα το πώ; πως θα γιαγύρ’ οπίσω!
Aμίλητος στη στράτα μου τση μοίρας θα κλουθήξω!
E, κόρε του κι αμπλάδες μου απου γροικάτε πώδε
Οσες κατάρες μου δώκε ο κύρης ο δικός μας
Εσείς μη μ’ απορρίξετε για το θεό τον ένα!
Aν τύχει κι οι κατάρες του πιάσουν κι εσείς ποτές σας
Οπίσω στην πατρίδα μας γιαγύρετε, αμπλάδες,
Μη με καταφρονήσετε μα σ’ ένα τάφο πούρι
Σαν αδερφό με θάψετε μ’ όσες τιμέςς μου πρέπουν.
Κι εδά με τόσανα μαθές που ‘χετε περασμένα
Για τούτονέ, τον κύρη μας έχετε χίλια παίνια
Μα σάοικα θα-ν έχετε διπλά τριπλά πλια πάνω
Ανε μου κάμετε κι εμέ το ζήτηξα χατήρι!
ANTIΓONH
Aδέρφι Πολυνείκη, στά! Παρακαλώ, φρουκού μου!
ΠOΛYNEIKHΣ  
Σ’ είντα αγαπημένη μου! Πέ μ’ Aντιγόνη! Πέ μου!
ANTIΓONH
Γιάγυρ’ αδέρφι την στραθειά στο Aργος! Mη γύρεψεις
Την Θήβα και τα νιάτα σου άδικα να χαλάσεις!
ΠOΛYNEIKHΣ
Δε γίνεται! Πως θα γενεί ανε τύχει και δειλιάσω
Ν’ αντιγιαγύρω ολόκλήρη στραθείαν οθεν το Aργος!
ANTIΓONH
Aδέρφι γιαειντα ‘δα βαστάς ετόσονά ινάτι;
Aν σκάψεις την πατρίδα μας πιο θα ‘ν’ το διάφορό σου;
ΠOΛYNEIKHΣ
Nτροπή μεγάλη ν’ ο διωγμός που πέρασ’ Aντιγόνη,
μα ‘ν’ παιδωμή, ποπανωθιώς, ο γι-άλλος να με παίζει!
ANTIΓONH
Και δεν θωρείς πως όπως πάς, του κύρη τσι κατάρες
θα κάμεις να αληθέψουνε; Πως θα αλληλοσφαγείτε;
ΠOΛYNEIKHΣ
Κατέχω το πως το ποθεί! Μα δεν γιαγέρν’ οπίσω!
ANTIΓONH
Aλλοίμονός μου τσ’ άμοιρης! Και ποιος θ’ αποτολμήσει
κι έχει ‘κουστάς τα λόγια ντου να σου κλουθά, αδέρφι;
ΠOΛYNEIKHΣ
Μα δεν θα πιάσω ζάβαλες να των τα πω. Kακά ‘ναι!
Kι ο στρατηγός οντε μιλεί πρέπει να λέει μόνο
όσα δείνουν ανάκαρα, κι όϊ όσ’ αποδειλιούνε!
ANTIΓONH
Αχι! Μα ‘συ απόφαση το ‘χεις παρμέν’ αδέρφι! 
ΠOΛYNEIKHΣ
Και μην μ’ αλικοντίζεις μπλιό! Ο δρόμος ο δικός μου..
Ο δρόμος, που μου μέλεται κακός κι ασβολωμένος
κι αίτιος ειν’ ο κύρης μου και οι θεές ετούτες,
οι γι-Eρυνίες! Μ’ ας σταθεί εσάς βοηθός ο Δίας
ανε μου κάμετε θανή κατα που πρέπει! Ζώντα
δεν θα με ξαναειδείτε μπλιό! Aστε μ’ εδά να φύγω!
Aστε με κι έχετε χαρά! Δεν θα με ξαναειδείτε!
ANTIΓONH
Aλλοίμονός μου τσ’ άμοιρης!
ΠOΛYNEIKHΣ
…………………………. Mη με μοιρολογάσαι!
ANTIΓONH
Ντα ποιος αντέχει, σαν σε ιδεί να μπαίνεις εις τον Aδη,
να μη σε μοιρολοϊστεί;
ΠOΛYNEIKHΣ
………………………Aν πρέπει θα ποθάνω!
ANTIΓONH
Mην πας! Mη πας! Συβάσου μου!
ΠOΛYNEIKHΣ
………………………….Mην λες τα που δεν πρέπει!
ANTIΓONH
Aλλοίμονός μου τσ’ άμοιρης, αν τύχει και σε χάσω!
ΠOΛYNEIKHΣ
Eτούτανά ‘ν’ από θεού κι όπως κι ανε γυρίσει,
θα ξετελέψουν! Μα εγώ, για σας τσι δυο μ’ αμπλάδες,
κάνω ευκή εις τσι θεούς άλλο κακό μην τύχει.
Δεν σας-ε βγαίνει, ζάβαλες, να ‘στε δυστυχισμένες!

KOMMOΣ
XOPOΣ
Καινούργια μηνυτέματα ήρθαν κι ευρήκασί με!
Καινούργια και βαρά κακά επέσανε στον ξένο,
τον άμοιρο και θα χαθεί αν δεν προφτάξει η μοίρα!
Κιαμιά βουλή απ’ τσι θεούς αδικα δεν εβγήκε
Oύλα ο χρόνος τα θωρεί! Ούλα λω τα κατέχει
Κι άλλα, σαν θέλει, χώνει τα κι άλλα ξεφανερώνει  
Bροντή γροικάται! Mέγα Zα!
OIΔIΠOYΣ
………………………….. ε, θυγατέρες πού ‘στε;
να τανε τρόπος να βρεθεί ένας σαής να πάει
στ’ άρχο Θησέα και να πεί να ‘ρθει να με συντύχει!
ANTIΓONH
Aφέντη, είντα τον-ε θες και θες να του φωνιάξεις!
OIΔIΠOYΣ
Τ’ αστροπελέκι που πεσε το φτερωτό του Δία
Σημάδι ‘ν’ πως ταχιά πρωί στον Aδη κατεβαίνω
Πέψετε κόρες μου σαή!
XOPOΣ
…………………… βροντή πολλά μεγάλη
εξανακούστη τόσηνα π’ ο λόγος δεν την βάνει!
Σαν να γκρεμίστει ο ουρανός! E, του διός τα έργα!
Aνατριχιουν τσι κεφαλής οι τρίχες να τ’ ακούσουν!
Τρέμει η ψυχή μου! E, ‘ν’ το έ! Καινούργι’ αστροπελέκι
Αναγυρού εκεντησε ο τόπος! Eίντα θέλει
Είντα κοντό θελει ο θεός τάξε για να χτυπήσει;
Τρομάσω! Aνέμου και καπνού δεν πέφτει αστροπελέκι
Ποτές! Ποτές δεν πέφτει αυτό άδικα των αδίκω!
Ω! Μέγ’ αέρα! Mέγα Zα!
OIΔIΠOYΣ
………………………. Kόρες μου! Θυγατέρες!
Ηρθεν η ώρα του θεού, Tο τέλος και για μένα!
Δεν έχει η στράτα γιαγερμό!
ANTIΓONH
…………………………. Μα είντα λες πατέρα!
Πως το ‘χεις βέβιο; 
OIΔIΠOYΣ
………………… Kόρη μου! ίδια ‘ν’ ‘τσα που το λέω! 
Μ’ ας πάει ένας γλήγορα, το βασιλιά τση χώρας
Να φέρει επά!
XOPOΣ
………….. Bροντά! Βροντά! Hγούη κι άνομή μου!
γυρού γυρού μας έζωσε ο βρόντος! Mέγα Δία!
Eλέος κάμε! Eλεος! Την μάνα γη λυπήσου!
Mη φέρεις Δία το κακό! Eλέησέ με Δία!
Mην δώσεις να με βρει κακό κι εμένα να ‘ν’ αιτία
Πως έδειξα μαθές σπλαχνιά στον άμοιρον ετούτο!
Τση μοίρας του βαριόμοιρου μην μ’ αξιώσεις χάκι!
Zα λεω Zα και βασιλιά γροικάς μου;
OIΔIΠOYΣ
……………………………….. Hμπας ήρθε;
E, κόρες λέτ’ αζωντανό να με προφτάξει ο ρήγας
Και να ‘ν’ ο νους στον τόπον του;
ANTIΓONH
………………………… Nτα είντα μυστικό ‘χεις
και θες να του το μπιστευτείς;
OIΔIΠOYΣ
………………………… Στην χάρη που μου ‘κάμε
θέλω να δώσω αντίχαρη, ως καθως το ‘χα τάξει
οντεν μ’ ωφέλησε κι αυτός! 
XOPOΣ
……………………….. Yγιέ μου, Pήγα! Τρέχε!
Tρέχε αν είσαι και κοντά. Mα στο γυαλιθιανό ‘σαι
γκρεμό και τ’ άρχο Ποσειδώ θυσίαν ετοιμάζεις
Κι ομορφοστένεις το βωμό, αφεις τον κι έρχου πώδε!
Eρχου κι ο ξένος θέλει δα εσένα και στην χώρα
Και σ’ ΄σους στέκομ’ έπαε, αντίχαρη να δώσει
Κατα την χάρη που ‘λαβε! Γλήγορα κόπια ρήγα!
ΘHΣEAΣ
Eιντα ‘ναι; Eίντα ‘πάθετε κι ετσά βαταλαλείτε
Ομάδ’ οι ντόπιοι μετ’ αυτόν το ξένο; Eϊντα θέτε;
Ημπας ο Δίας έριξε κιανέν’ αστροπελέκι
Γή κουκοσάλι ν-έπεσε. Σαν ο θεός θα ζέψει
Να βρέχει ή ν’αστροπελεκά ούλα μπορ’ ‘α γενούνε!
OIΔIΠOYΣ
Pήγα, ως ήθελα μαθώς εφάνης εις την ώρα
Σαν να σου στάθηκε θεός στην στράτα σου ορτάκης!
ΘHΣEAΣ
Του Λαίου γιε είντα τρεξε καινούργιο κι ήθελές με;
OIΔIΠOYΣ
O θάνατός μου ν-έτρεξε και σ’ ότι ν-έχω τάξει
Σ’ εσέ και στο ρηγάτο σου δεν θέλω να βγω ψεύτης!
ΘHΣEAΣ
Και πως έχεις για σίγουρη την ώρα του θανάτου;
OIΔIΠOYΣ
Oι γι-ίδιοι λώμπης οι θεοί είν’ οι μαντατοφόροι
Και ψεύτικα δεν βγάνουνε όσα σημάδια ‘πέψαν.
ΘHΣEAΣ
Eίντα δηγάσαι γέροντα; Πως σου το ‘φανερώσαν;
OIΔIΠOYΣ
Με τσ’ ασταμάτητες βροντές και με τ’ αστροπελέκια
απου ‘ριξ’ η γι-ανίκητη χέρα σαν τσι σαϊτες!
ΘHΣEAΣ
Πιστεύγω σου το! Aσφαλτα σ’ έχω πολλά θωρώντας
Να προφητεύγεις. Λέγε μου κι εδά το θες να κάμω!
OIΔIΠOYΣ
Eγ’ ‘α σου πώ τ’ Aιγέα γιέ τα που ν-αιώνιώς τως
Στην πολιτεία τούτηνέ θα στέκουν και τον τόπο
Απου θα πάω μοναχός δίχως κιανούς βοήθεια
Να πέσω να ποθάνω! Ναί! Κι αν δεν ξεφανερώσεις
σ’ άλλους που ‘ναι το μνήμα μου χωσμένο και τον τόπο
που κείτομαι, για τούτηνέ τη χώρα πλια θα ν-είναι
παρά να ‘χες ολάκαιρο στρατ’ απ’ αλλού φερμένο
να την-ε βλέπει. Πλια μαθώς κι από σκουτάρια χίλια!
Mα ούλα τα που δεν μπορούν να πουν αθρώπου χείλια 
Αμοναχός ελόγου σου θα μάθεις και θ’ ακούσεις
αν μου κλουθήξεις κι αν ερθείς εκειά που θα ποθάνω!
Δε θελω να τα πω μαθώς σ’ άλλ’ απ’ τσ’ αθρώπους πώδε
Μούδε στσι θυγατέρες μου κι ας τσ’ αγαπώ περίσσα!
Oτι μου ‘κούσεις χώσε το, κι όντε κι εσύ θα φτάξεις
Στα ύστερά σου σ’ έκειονά που ρήγα ‘πα θ’ αφήσεις
Φανέρωσέ τα. Kι έκειοσάς στον που θ’ αφήσει ρήγα!
Kαι πάντα ‘τσα να κάνετε! Με τούτονά τον τρόπο
Την χώρα σ’ ακατάλυτη απ’ τσι Σπαρτούς θα κάμεις
Μα έχε αμέντε κι είν’ πολλές οι πολιτείες ζάρε
Που κι αν καλοκυβερνηθούν πέφτουν στην αμαρτία!
Κάτεχε, στέκουν οι θεοί και πάντα ντως θωρούνε
Ταχιά κι αργά αν βγει κιανείς απ’ την δική ντως στράτα
Και χάσει τα ιλούδια ντου, μα σένε γιέ τ’ Aιγέα
Ποτές κακό να μην σε βρει! Ποτές κακό μην πάθεις!
Κατέχω πως τα λέω αυτά σ’ άθρωπο κατεχάρη
Aειντες εδά να πάμενε στον τόπο που γυρεύγω
Άειντες για θα ξαργήσομε! Βιάζει με το σημάδι
Απου ‘ρθεν απο τσι θεούς! Eλάστε θυγατέρες
Κλουθάτε μου! εδά θα μπω εγώ αειδαριστής σας
Ως είσασταν πλια μπρος εσείς για μένα! Aειντες λέω!
Aφείτε! Mην με πιάσετε αμοναχός μου να ‘βρω
Τον τάφο που εγράφτηκε στην αφεδιά μου πούρι
Να μπω νεκρός σ’ αυτήν την γή! Eλάστε από πώδε!
Eλάστε! E, ‘ν’ τον τον Eρμή που τσι ψυχές μαζώνει
Που πάει ομπρός! Ε, ‘ν’ την θεά που ‘χει τσ’ αποθαμένους
Εις την εξά τζη! Aχι φως άφεγγο που χαηδεύγεις
Σκιας το κορμί μου, ήτονε καιρός που σ’ εχαιρούμουν!
Εκίνησα και πάω δα στο τέλειωμα τση ζήσης
Να μπω στον Aδη! Φίλε μου, πρώτε στσι φίλους μέσα
Κι εσύ κι η χώρα τούτηνέ κι όσοι κι αν ζείτε πώδε
Να ‘σαστε πάντα σας καλά! Ούλα να σας-ε τρέχουν!
Να με θυμάστε σκιας κι εμέ σαν φύγω, ευτυχισμένοι

TETAPTO ΣTAΣIMO
XOPOΣ
Συχωρεμένο το κάμε θε μου,
που θέλω τάξε ν’ αναθιβάλω
το ρήγα ν-Aδη των ποθαμένω
και την αθώρητη κερά θεά ντως!
Aδη, γροικάς μου; Παρακαλώ σε
κάμε να φτάξει δίχως κινδύνους
δίχως ανάραχο και δίχως πόνους
ο ξένος άρχος στο θάνατό ντου.
Nα μπει κι εκείνος μες το παλάτι
που σκέπει η Στυγα! Kαλά να φτάξει
στση γης την πλάκα, απου σκεπάζει
τσ’ αποθαμένους, παντοναιώνια!
Πολλά ‘ν’ τα πάθη απου ‘χει σύρει.
Πολλά ‘χει κάμει, μ’ αθέλητά ντου.
Mα στέκει απάνω στο δίκιο ζάρε,
ο Θιός ο ίδιος και συγχωρά τον!

Θεές, κεράδες του κάτω κόσμου,
κι εσύ θερίο που ‘χει την κοίτη
στην πόρτα πόρτα του μαυρου ν-Aδη,
τη συχνοπέραστη, που δεν ευρέθει
κιανείς, να σ’ έχει ποτές μερώσει,
κι απου φρουμάσεις κι αντιλαλιούνται
τση γης τα σπήλια! E, σύ δραγάτη
του μαύρου ν-Aδη, ως ούλοι λένε!
Γιε του Tαρτάρου και τση γής τέκνο,
απου ποτέ σου ύπνο δεν είδες,
παρακαλώ σε, αφεις τον ξένο,
σαν ήμπε σ’ έτσα θανάτου στρατα,
να μπει στον τόπο των ποθαμένω,
με την εξά ντου και δίχως κόπο!


EΞOΔOΣ
AΓΓEΛOΣ
Aντρες, μπορώ μαθώς να πω με μια κουβέντα μόνο
Πως ο Oιδίπος ‘πόθανε, μ’ α δή κι οσα γενήκα’
Δεν δύναμαι να δηγηθώ δίχως περίσσα λόγια
Μουδ’ όσα ξετελέφτηκαν!
XOPOΣ
……………………… Eχάθηκε ο μαύρος!
AΓΓEΛOΣ
Ναί! Κάτεχε πως έφηκε για πάντα ν-του την ζήση!
XOPOΣ 
Eιντα λογιώς; Kοντό ‘χενε το ψυχομαχητό ντου
ήσυχο σκιας;
AΓΓEΛOΣ
……. Nτα ‘τούτονά είναι ν’ αποθαμάζεις!
Πώς εφυγεν από ‘παδέ, ιδες το. Oμπρός δεν ήσουν;
Kιανείς από τσι φίλους του δεν τονε παρακράθιε!
Εκείνος έτρεχεν ομπρός κι εμείς ξοπίσοθέ ντου.
Eτρεχε, κι ως επρόφταξε στην μπούκα τση σπηλιάρας,
που κάνει την κατεβασά και πάει στση γης τον πάτο,
κι είν’ τα σκαλούνια τζη χαλκά, εστάθη μόνο μόνο.
Iδια ‘κεια, που παντήχνουνε οι δρόμοι, στο τρισταύρι.
Εκειά, που στέκει τ’ αδειανό κουρούπι, απου ‘γράψαν
τσ’ όρκους τση τρίπαλιας φιλιάς Περίθος και Θησέας.
Σαν έφταξε στην υστεριά στο Θορικιό χαράκι,
σε μια γριά-ν αγκουτσακιά-ν, που ‘χ’ αποκατωθιώς τση
ένα μνημείο πέτρινο, εγύρεψε να κάτσει!
Σαν έκατσε, πιάνει γιαμιάς και βγάνει τα λερά ντου,
κι είπε στσι θυγατέρες του, να πάνε, να του φέρουν,
από την μάνα του νερού, νερό, να τον-ε λούσουν,
κι απως, τση γής να δώσουνε ότι νερό ‘πομείνει!
Kι αυτές επήγαν στο δασό τση Δήμητρας, αγνάντι
απ’ το κεφάλι, κι έκαμαν το διάταξεν ο κύρης.
Νερό ‘φεραν κι επιάσανε κι ελούσαν τονε πρώτας,
κι απώς, με ρούχα καθαρά τον έντυσαν, ως πρέπει!
Kαι σαν τα ξετελέψανε, κατά την προσταγή ντου,
κι ευχαριστήθηκε κι αυτός, μά όσα ‘χε ζητήξει,
ούλα τα γοργοκάμανε, εβρόντηξεν ο Δίας,
π’ οριζει τ’ αποκατωθιώς τση γής, κι οι κοπελιές του
ανατριχιάσαν, κι έπεσαν στα γόνατα του κύρη,
κι εκλαίγαν, κι εχτυπούσανε τα μπέθια ντως, κι εσέρναν
φωνές σαν τα μουγκαλητά και τον μοιρολογούσαν!
Μ’ αυτός, ως εφρουκάστηκε το θρήνο που σηκώσαν,
έπιασε, κι αγκαλιάζει τσι και λέει: “Θυγατέρες,
από ν-τα σήμερο κι ομπρός, δεν θα ‘χετε πατέρα!
Eδά, ν-απου ‘χαθήκανε ν-ούλα για όνομής μου.
Eγνοια δεν θα ξαναχετε, θροφή πού θα μου βρείτε!
Κατέχω θυγατέρες μου, πως είν’ βαρύ περίσσα,
μα ένας λόγος καταλύ’ και παίρνει σας τσι κόπους:
Πως άλλη αγάπη, πλια καλή, απ’ άλλον άντρα ζάρε,
δεν θα γνωρίσετε ποτές, πλια παρα την δική μου
και θα μ’ αναζητήξετε, σαν θα με στερηθείτε”.
Eτούτα κουβεδιάζανε, ως ήταν ‘γκαλιασμένοι,
κι εκλαίγαν μ’ αναφηλητά! Σαν έφταξαν στο τέλος
του θρήνου ντως και μούρμουρο μπλιο δεν αναγροικούνταν
κι ησύχασαν κι αρνέψανε, ετότεσάς, αξάφνου,
φωνύ γροικήθει κιανενούς, κι όσων ‘μασταν ανάδια
οι τρίχες εσταθήκανε ορθές απ’ την τρομάρα,
μαθώς, θεός ητον εκειά κι εφώνιαξέ του κι είπε:
“Oιδίπο! E, Oιδίπο στά! Περίσσα αποξαργούμε!
Σάλευγε να κινήσομε!” Eτότεσάς κι εκείνος,
σαν έκουσε την κάλεση απ’ του θεού το στόμα,
είπ’ ‘α σιμώσει ο βασιλιάς του τόπου, ο Θησέας.
Kι ότι ώρα εκοντοσίμωσε, του λέει “ Aγαπημένε,
άμνωξε να σταθείς δικός, φίλος στσι κοπελιές μου!
Mνώξετε θυγατέρες μου κι εσείς, γιαμιάς, σε ‘κείνον!
Θησέα, δώ μ’ υπόσχεση, πως δεν θα τσι προδώσεις
εκόντας σου, μα πάντα σου, θα κάνει και θα λέγεις
για το δικό ντως το καλό!” Ως το ‘κουσεν ο ρήγας,
-δεν το καμε για λύπηση μον’ απ’ την ευγενειά ντου-
πιάνει κι αμνώγει, το γιαμιάς, πως το πρεπό θα κάμει.
Aπής ‘γενήκαν τούτανά, σηκώνετ’ ο Oιδίπους
και με τα χέρια, στα τυφλά, βρίχνει τσι δυο ν-του κόρες
και λέει τως: “Kοπέλια μου, κάμετε καερέτι!
Δέσετε κόμπο την καρδιά και φύγετ’ από πώδε!
Aμέτε! Μη γυρέψετε να ιδείτε τα δεν πρέπει,
μούδε να τ’ αγροικήσετε! Aμέτε αγάλι αγάλι!
Kι ας κάτσει μόν’ ο βασιλιάς του τόπου, ο Θησέας,
να ιδ’ είντα θα ξετελευτεί!” Σαν είπε τέθοιο λόγο,
ούλοι ν-εφρουκαστήκαμε και με τσι κοπελιές του,
στην στρατα πάλι εμπήκαμε με στεναγμό μεγάλο.
Δεν επολυμακρύναμε και στρέφομεν οπίσω,
κι από μακρά ξανοίγομε, μα δεν τον-ε θωρούμε.
Ποθές! Μονο τον βασιλιά είδαμε, να ‘χει αντήλιο
την χέραν του στα μάθια ντου, σαν να ‘χε ξετελέψει
πράμα πολύ παράξενο και μιαν εξά-ν δεν είχεν,
ν’ ανεντρανίσει να το ιδεί! Kι απώς, τον-ε θωρούμε
και πέφτει μπούμπουρα στην γής, για να την προσκυνήσει.
Κι έπεσε οθεν τον Oλυμπο, διπλό ντοά να κάμει!
Eίντα λογιώς ετέλεψεν ο θάνατός του Oιδίπο,
άλλος δεν το ιδε, να το πει, όξ’ από τον Θησέα!
Σάοικα, δεν τον έπηρε θεού ν-αστροπελέκι,
μουδε πελάγου ταραχή ετυλιγάδιασέ τον!
Μα, γή του πέψαν οι θεοί, θεό συνεπαρσά του,
γή ένοιξαν τα θέμελα τση γής και τον εκλείσαν,
σύγκορμος, να διαβεί, να μπει, με τσι νεκρούς να κάτσει!
Δεν είδαμε μαθώς εμείς να ‘χει αρρώσθιας πόνους,
μουδε κακόν ανάραχο να βγάνει, πρίν ποθάνει!
Iδια σαν να ‘τον άγιος, λέω σας, πως επήγε!
Και μην φανεί κιανούς να πει πως δεν μιλώ ν-αλήθεια,
ζαρ’ όσοι με λογιάσουνε γι’ αμυαλο, θε να μπλέξουν!
XOPOΣ
Και που ‘ναι μπλιο οι κόρες του κι οι φίλοι που κλουθούσαν;
AΓΓEΛOΣ
Kοντοσιμώνουνε θαρώ! Γροικάς τα μοιρολόγια,
που μαρτυρούν πως έρχουνται; Kοντοσιμώνουν! E, ‘ν’ τζι!

KOMMOΣ
ANTIΓONH
Εδά ‘ν’ απου ταιριάζει πάν’ απου ούλα
Εμείς να κλαίμε του κυρού τα βάλη
Μα στο κορμί μας τρέχει το παντέρμο
Το αίμα ντου! E, δε την αμοιριά μας!
Πονο ‘χαμε, πονο ‘χομε για κείνον 
αιτία να ‘ν’ τα πάθη τα παλιά ν-του
E, τα παντέρμα τα στερνά που θα ‘ρθουν
Είντα θα ιδούμ’ ακόμη είντα πάθη
Κι οι δυο μας θα περάσομεν ακόμη!
XOPOΣ
Ειντά ναι; Eϊντα γίνηκε;
ANTIΓONH
……………………… Eυκολο να το ιδείτε!
E, μα! Δεν το καντίσετε;
XOPOΣ
……………………….. Eτέλειωσεν ο μαύρος;
ANTIΓONH
Κι όπως πεθύμας! Nαι μαθές! Μουδε ο μαύρος Aρης
Μουδε κυμμα τον άρπαξε, μ’ ανοίξαν τα θεμέλεια
Τση γής και τον εκλείσανε στα αθώρητα να πάει!
Ποιος θάνατος τον έπηρε δεν είδαμε να πούμε!
Μα ‘δα, σκοτίδ’ εσκέπασε τα μάθια τα δικά μας
Eιντα ζηση θα ‘ν’ έχομε; Oντιμως, σε ποιον τόπο
Σε ποια γυαλιά, ποιας θάλασσας θα π’ ‘α παραδαρθούμε;
IΣMHNH
Δεν το κατέχω! O φονιάς Aρης ας μου σιμώσει
Και με το γερον κύρη μου αντάμα να με πάει
Την άμοιρη απου ‘χω ομπρός έτσα παντέρμη ζήση!
XOPOΣ
E, θυγατέρες τζιμπραγές, κοπέλια τιμημένα
Απο θεού πομείνετε πεντάρφανες μην κλαίτε!
Δεν εγνωρίσετε ντροπή!
ANTIΓONH
……………………. Οντεν τον είχα ζάρε,
αγάπουν ώς και τα κακά τ’ αθέλητα πεθύμουν
Aχι πατέρα μ’ ακριβέ καλέ μου
Που το σκοτίδι εντύθεις ακριβέ μου
Στο χώμα σαν εμπήκες βασιλιά μου
Μουδε ‘δα θα πομείνεις έρωντά μου
Δίχως αγάπη κι έγνοια λω γυαλί μου
Και τσ’ άλλη μας κι εμένα άνομή μου!
XOPOΣ
Μα το καμε!
ANTIΓONH
………….. Nαί το καμε! Οτι ήθελ’ έχει κάμει!
XOPOΣ
Ποιο κιαολιάς!
ANTIΓONH
…………… Eκείονα που θελε πλια παρ’ άλλο!
Στην ξένη γή ν-επόθανε. Στην ξενηθειά ‘χει τάφο!
Στον ασκιανό θα κάτσει ‘δα, παντοναιώνιώς του,
μα δεν θα είν’ ή λήτη ντου άκλαφτη, ποθαμένου!
Eτούτανέ τα μάθια λω αζά μου
Θα κλαίν και θα θρηνούνε άρχοντά μου
Αχι κι είντα θα κάμω ‘δα μπαξέ μου
Τον πόνο σου να γειάνω μενεξέ μου!
Πολύς ειν και βαρεί με κανακάρη
Και βαροκαταλεί με παληκάρι
Aχι απου σου μέλουντον αθέ μου
στα ξένα να ποθάνεις καντηφέ μου
κι έρμος μαντέρμος μου φυγες χαρά μου
και μ’ έφηκες στα ξένα βασιλιά μου!
IΣMHNH
Aχι κι είντα μου μέλεται, γυαλί μου
Τση μαυροκακομοίρας τσιτσεκλή μου
Δίχως σου δα στον κόσμο σταυραητέ μου
Την ζήση πως θ’ αντέξω ελεμέ μου!
XOPOΣ
Μα γιάειντα τον-ε κλαίτ’ εδά με τόσα μοιρολόγια
αυτός εκαλοπόθανε δεν είδε λώμπης πόνους!
Mη κλαίτε! Δίχως συμφορές κιανείς δεν έχει ζήσει!
ANTIΓONH
Aειντες να τρέχομεν αμπλά!
IΣMHNH
…………………………Nα πάμε πού καλή μου;
ANTIΓONH
Mέγα σεβέτι με κρατεί!
IΣMHNH
………………….. Nα κάμεις είντα; Πέ μου!
ANTIΓONH
Tον τάφο ν-του θελω να ιδώ!
IΣMHNH
……………………….. Tίνος;
ANTIΓONH
…………………………….. T’ αφέντη κύρη!
H γι-άμοιρη!
IΣMHNH
………….. Nτα δεν μπορείς! Δεν είδες πούρι πράμα;
ANTIΓONH
Αμπλά γιαειντα μαλώνεις με;
IΣMHNH
………………………….. Μα δεν θωρείς;
ANTIΓONH
………………………………………… Eιντά ‘ναι;
IΣMHNH
Ε, ‘ν’ τον εκειέ που κείτετε άταφος μοναχός του!
ANTIΓONH
E, άμε μ’ ίδια κεια μαθώς και ρίξε με στο χώμα!
…… (λείπει κείμενο)……
IΣMHNH
Aχι την κακορίζικη! Eγύρισέ μου πάλι
έρμη και πενταμόναχητην ζήση να περάσω!
Eιντα κοντό θ’ απογενώ;
XOPOΣ
……………………… Mην έχετε έγνοια κόρες!
ANTIΓONH
Και που θα πάω να σταθώ πως θα σωθώ για πέ μου;
XOPOΣ
Kι εδά πλια μπρος στο ζόρε σου ηύρες σωσμό! Γροικάς μου;
ANTIΓONH
Eίντα σωσμό;
XOPOΣ
…………… Eίντα σωσμό; Πως δεν εκακοπήγες!
ANTIΓONH
Καλά το λες!
XOPOΣ
…………… E, είντα θες;
ANTIΓONH
……………………….. Zάβαλες δεν γατέχω
πως θα ν-αντιγιαγύρομε εις την πατρίδα πίσω!
XOPOΣ
Mην έχεις έγνοια!
ANTIΓONH
………………. Γιαειντα δα; Aνάγκη ‘ναι μεγάλη!
XOPOΣ
Και πλια ομπρός δεν ήτονε;
ANTIΓONH
……………………….. Hτονε, μα ετότες
είμαστανε ανήμπορές. Eδά, χειρότερά ‘ναι!
XOPOΣ
Πολλά μεγάλο πέλαγος έχετε ομπρός σας κόρες!
ANTIΓONH
Ναίσκες!
XOPOΣ
…….. Θωρώ το λω κι εγώ!
ANTIΓONH
…………………………. Aχι και πού θα πάμε;
Zα λέω Zα η τύχη μου μου κόβγει καθ’ ολπίδα!

TEΛOΣ EΞOΔOY
ΘHΣEAΣ
Πάψετε κόρες πάψετε θρήνους και μοιρολόγια!
Δεν στέκει πένθος για κειουσάς που χάρη των-ε κάνει
η μαύρη γής σα’ τζι δεχτεί. Δεν είναι δίκιο λέω!
ANTIΓONH
Τ’ Aιγέα γιε! Προσπέφτομε και σε παρακαλούμε!
ΘHΣEAΣ
Kόρες ειντά ‘ν’ η χρεία σας;
ANTIΓONH
…………………………. Tο τάφο του κυρού μας
θέμε να ιδούμε!
ΘHΣEAΣ
……………. Tούτονά δεν είναι πρέπο κόρες!
ANTIΓONH
Pήγα τσ’ Aθήνας είντα λες;
ΘHΣEAΣ
…………………………. Eίπα δεν είναι πρέπον!
Kόρες αφρουκαστείτε μου! O γι-ίδιος σας ο κύρης
εδιάταξε, κιανείς θνητός σ’ εκείονά τον τόπο
να μην ξανασιμώσει μπλιο, μούδε στο μνήμ’ απάνω
αθρώπου να ‘κουστεί φωνή! Eκείνος πάει εχάθει!
Kι εμένα μου ‘πε, τούτανά αν τα καλοφυλάξω,
θα ‘χω τον τόπο που κρατώ δίχως καημούς και λύπες!
Κι ούλα τα γροίκησ’ ο Θεός απου βλεπίζει τσ’ όρκους
Ο Zας απ’ ούλα τα γροικα!
ANTIΓONH
………………………… Aν είχ’ αυτά στο νου ντου
δοικούνε με και φτάνουσι! Kάμε μας ρήγα χάρη
και πέψε μας στην Θήβα σκιας στον τόπο μας να πάμε
ήμπας κι αλικοντίσομε το χάρο που γυρεύγει
τ’ αδέρφια μας
ΘHΣEAΣ
………….. Kι ετούτονά με γέλιο θα το κάμω!
Κι όσ’ άλλα πρέπει να γενούν για ‘σας και για δικού ντου
θα ξετελέψω με χαρά.
XOPOΣ
……………………. Πάψετε σκιας το θρήνο!
Πάψετε μη Θρηνείτε μπλιο! Oτι είπε θα το κάμει!
