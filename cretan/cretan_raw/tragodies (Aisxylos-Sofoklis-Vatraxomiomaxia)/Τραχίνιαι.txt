
ΣΟΦΟΚΛΕOYΣ




ΤΡΑΧΙΝΙΑΙ














Aπόδοση στην Kρητική Διάλεκτο
M. A. Σφακιανάκης

Hράκλειο Γενάρης Ιούλης 2012

ΠΡΟΛΟΓΟΣ
ΔΗΙΑΝΕΙΡΑ
Από παλιάν εκούστηκε στσ’ αθρώπους πως δεν πρέπει
να πεις την ζήση κιανενούς πως είν’ ευτυχισμένη,
γή πως κακά την-ε περνά, πρίχου ποθάνει ζάρε!
Μα ‘γω κατέχω πως κακά κι αντίκακα περνώ την, 
πρίχου να λάβω θάνατο, να κατεβώ στον Αδη!
Απ’ όντεν ανεθρέφουμουν στου κύρη μου του Οινέα
στο σπίτι, στην Πλευρώ, μαθές, εσκιάχτηκα το γάμο
πλια παρ’ απ’ τσ’ άλλες κοπελιές που ζουν στην Αιτωλία!
Αραβωνιάρ’ εδώκαν μου τον ποταμό τον ίδιο
τον Αχελώ, απου ‘ρθενε τριώ λογιώ στου κύρη
το σπίτι και με ζήτηξε! Την μια ντανάς καθάριος,
την δεύτερη κουλουριαστός όφις ξετελεμένος,
την τρίτη κι είχ’ αντρούς κορμί και μουσκαριού κεφάλι
κι εποταμίζαν τα νερά στα γένια ντου κι ετρέχαν.
Κι εγώ σαν μου ‘ρθε τυχερό τέθοιος αραβωνιάρης,
η κακομοίρα, ηύχουμουν να πέσω να ποθάνω
παρά στην κοίτη ντου να μπω να θέσω μ’ όνομής του!
Επέρναν ο κακός καιρός και μιαν καλήν ημέρα 
ήρθ’ η χαρά και μ’ εύρηκεν. Ηρθεν ο γιος τσ’ Αλκμήνης
κι επιάστηκε στο πάλεμα με τον κουνουστευτό μου
Κι εγλίτωσέ με! Το ‘γινε στ’ απάλε δεν κατέχω
και δεν θα πω, όσοι ‘τον κεια κι είδαν ας τα δηγούνται!
Εγώ ετρομαριάστηκα ήμπας η γι-εμορφιά μου
μου δώσει πόνο και καημό στην υστεριά! Μ’ ας είναι
ο Διας απου κυβερνά τσι σβίδους δοξασμένος.
Νύφη εκαταστάθηκα τ’ Ηράκλη διαλεμένη
κι από ν-τα τότες, πανωθιώς στον πρώτο φόβο, φόβο
γροικώ για κείνον και πολλά τρομάσω μ’ όνομής του 
κι ο πόνος πηγαινόρχεται, την μια νυχτα πομπαίνει
κι η νύχτα τσ’ αποταχυνής μου τον-ε ξαναπέμπει.
Και τέκν’ ομάδ’ εκάμαμε μ’ αυτός σαν μετοχάρης
απου ‘χει το χωράφι ντου μακρά, τα σπειρε μόνο
κι απώς στο θέρος ήρθενε για να τα ιδεί! κιαμ’ είντας;
Η ζήση λω τον είχε σ’ αφέντη να δουλεύγει
και μια ‘παέ μιαν έκειδε να βρίχνεται στα ξένα.
Μα ‘δα που οι γι-αδραγαθιές οι πρώτες εποκάμαν 
εδά ‘ν’ απου τρομάσσω ‘γω πλια παρ’ αλλότες. Τρέμω!
Απής εσκότωσε μαθές τον Ιφιττο μας ηύρε 
μεγάλη κακοποδωσά κι εμέ και τα κοπέλια
και στην Τραχίνα είμαστε και ζούμε ξορισμένοι
σ’ ενούς απού ‘ν’ από παέ, ξένοι σε ξένο σπίτι.
Που διάσει ‘δα ο Ηρακλής άθρωπος δεν γνωρίζει.
Μόνο τον πόνο μου ‘φηκε για λόγου ντου κι επήγε.
Φοβούμαι ήμπας να ‘παθε κιανα κακό! Εδά ‘ναι
πλια παρα χρόνος που φυγε, σαν δεκαπέντε μήνες
και δεν εφάνηκε ποθές να ειδούνε την φανιά ντου.
Αχι, μα τούτο το κακό θα-ν είν’ το ύστερό ντου
ζάβαλες μου ‘φηκε γραφή σαν έφυγεν ετότες
κι εδά είντα μου πόμεινε, παρά το παρακάλιο
εις τσι θεούς να ‘ναι καλά τα ξέτελά μας ούλω’!
ΤΡΟΦΟΣ
Αρχόντισσα Δηιάνειρα, τα δάκρυα μου ετρέξαν
σαν ήκουσα τσι θρήνους σου και τ’ αναφωνητά σου
για το πως λείπει ο Ηρακλής! Μα κάμε μπλιο κερά μου,
-δικιό ναι να φρουκάζονται κι οι λεύτερες στσι δούλες
για το καλό ντως, ναί κερά!- κάμε μπλιο καερέτι.
Ετόσανά ‘χεις επαδά κοπέλια στην αυλή σου
γιαειντα δεν πέμπεις έναν ντως –περίτου κειο τον Υλλο-
να τον ανεζητήξει; Ε; Λέω πως τον-ε γνοίαζει
να μάθει για τον κύρη ντου που βρίχνεται και διάσσει!
Ε, ‘ν’ τον-ε έ! Απανωθιώς στην ώρα που τα λέμε
φτάνει στο σπίτι. Ε, ‘ν’ τον- ε! Αν σου φανεί κερά μου
πως τα σωστά πρεπά μιλώ απόφαση να πάρεις
στα σου ‘πα και για τούτονέ!
ΔΗΙΑΝΕΙΡΑ 
........................................ Υγιέ μου κανακάρη,
κι απ’ όσους δεν λογιάζουνται καλόσειροι γροικούνται 
λόγοι σωστοί ετούτηνέ, θωρείς την;- Είναι δούλα
μα σαν την λεύτερη μιλεί!
ΙΛΛΟΣ
..................................... Ντα είντα ‘χει πομένο;
Πέ μου μανά ανε μπορώ κι αν πρέπει να κατέχω!
ΔΗΙΑΝΕΙΡΑ
Πως είναι μέγαν εντροπή τόσο καιρόν να λείπει 
ο κύρης σου κι ελόγου σου να μην κατέχεις που ‘ναι!
ΥΛΛΟΣ
Μα ‘γω κατέχω! Απαρθινά αν είναι τα που λένε!
ΔΗΙΑΝΕΙΡΑ
Και που μαθές ήκουσες γιε πως είναι παωμένος;
ΥΛΛΟΣ
Ντα δεν είπαν πως ήτονε τον περασμένο χρόνο
εις την Λυδία για καιρό σκλάβος σε μια γυναίκα;
ΔΗΙΑΝΕΙΡΑ
Ντ’ αν έπαθε και τούτονά ούλα μπορ’ ‘α τ’ ακούσεις!
ΥΛΛΟΣ
Ναι, μα ως έχω κούσει εγώ, λεύτερο τον αφήκε!
ΔΗΙΑΝΕΙΡΑ
Και πού γροικάται ανε ζει γ’ αν είναι ποθαμένος;
ΥΛΛΟΣ
Είπανε πως στην Ευβοια στου Ευρητου την χώρα
γή πως θα μπει για πόλεμο, γή πως μπασμένος είναι!
ΔΗΙΑΝΕΙΡΑ
Αχι μα δεν γατέχεις γιε είντα χρησμούς μ’ αφήκε
βέβιους για τούτηνά μαθώς την χώρα που δηγάσαι
ΥΛΛΟΣ
Είντα χρησμούς; Δεν έκουσα ποτές μου, μάνα, πράμα
ΔΗΙΑΝΕΙΡΑ
Πως γή στο τέλος τση ζωής απου περνά θα φτάξει
γή αν νικήσει στην μαλιά την ύστερη θα ζήσει
κι αυτός ωσάν τον άθρωπο όση ζωή πομένει!
Υγιέ μου σαν ειν’ ετσιδά, έθοια μεγάλην ώρα
δεν θα τ’ αειδάρεις; Αγωμε και σύντρεξέ του γιέ μου!
Αν σωθεί, ομάδι ντου κι εμείς λω θα σωθούμε
μ’ αν πέσει εχαθήκαμε!
ΥΛΛΟΣ
.................................. Να πάω θέλει μάνα!
Ζάβαλες, αν εκάτεχα τούτες τσι προφητείες
θα ήμουν παωμένος. Ναί! Η μοίρα το ΄χε δώσει
έγνοια για το πατέρα μας και φόβο για δικού ντου
να μην έχομ’ ισαμ’ εδά! Μα ‘δα ως το καντίζω
πρέπει να κάμω ότι μπορώ να μάθω την αλήθεια.
ΔΗΙΑΝΕΙΡΑ
Αγωμε γιέ μου! Αγωμε! Κι αργά πουρ’ ανε μάθεις
πως είναι είν καλά, κέρδος κι αυτό θα φέρει! Αμε γιε μου!

ΠΑΡΟΔΟΣ
ΧΟΡΟΣ
Ηλιε, τρισήλιε μ’, απ’, όντε φεύγει,
η γι-αστροφώτιστη γεννά σε νύχτα
κι απώς, σαν έρχεται, σ’ αποκοιμίζει
Ηλιε, τρισήλιε μ’, εσένα κράζω
έβγα και πέ μου, πού ‘ναι τσ’ Αλκμήνης
ο γιος, πού διάσει, πού διασφαλάσει;
Ηλιε, τρισήλιε, τρισκέντησμένε,
τρισλαμπρε ρήγα βρουκού μου κι έβγα
όπου κι αν είσαι, μα στα πελάγη
μα στην Ασία, μα στην Ευρώπη!
Βρουκού μου κι έβγα τρισμέγ’ αμάτι
απ’ ούλα τα ‘χεις εις την εξά σου!

Τρέμει η ψυχή μου να βλέπω πώδε
την Δηιάνειρα την παινεμένη
σαν την αηδόνα να μην μερώνει 
νύχτα και μέρα από το κλάημα.
κι από τον πόνο στα δυο τζ’ αμάθια 
έχουν στερέψει ως και τα δάκρυα
Μέγας ο πόνος στ’ αντρούς τη χάση
να ‘χει την κλίνη τζη ορφανεμένη
και τρέμει κιόλας να μην του τύχει
να μην τον ηύρε άσκημη μοίρα.

Ωσάν τα κύμματα που πάν κι ερχούνται
στο έρμο πέλαγος βορά και νότου
ίδια τσα πούρι θα ιδείς του Κάδμο
τον κλερονόμο ν’ ανωκατίζει
να πηγαινόρχεται. Στεμό δεν έχει! 
Πολύπαθο ‘ναι το σάλεμά ντου
στην ζήση τούτη τάξε πως είναι
πελάγου κύμα κοντά στην Κρήτη.
Μα σάοικα ‘χει θεό κοντά ντου
και τον-ε βλέπει από τον Αδη!

Ηκουσες κόρη είντα σου λέω
με μέγα σέβας βουλή σου δείνω!
Μην ‘ποξεχάσεις –γροικάς μου κόρη;-
μην ‘ποξεχάσεις τσ’ ώριας ελπίδας
Στέκει ο Δίας κριτής και ρήγας
κι ότι κι αν δώσει μαθές τσ’ αθρώπους
δεν τως το δείνει δίχως τον πόνο.
Κύκλος η ζήση χαρά και πόνος
κι ούλοι γυρίζουν ωσάν τ’ αστέρια
ωσάν τσι πήχες τον κύκλο κάνουν.

Ξάνοιξε κόρη την μαύρη νύχτα
περνά και φεύγει κι αντιγιαγέρνει.
Τα πλούτη ξάνοι, περνούν κι εκείνα
ως πηγαινόρχουνται κι οι γι-αστοχέ’ μας
Την ίδια μέρα άλλου ξετρέχει
κι αλλού η ζήση κακοπηγαίνει.
Για κείνο λέω βασίλισσά μου
έχε τσ’ ολπίδες σου στο μέγα Δία!
Τέκνο τον έχει τον βασιλιά σου,
δίχως αειδάρισμα δεν τον αφήνει.

ΠΡΩΤΟ ΕΠΕΙΣΟΔΙΟ
ΔΗΙΑΝΕΙΡΑ
Εκόπιασές μου σάοικα, σαν έμαθες το πάθος,
απου μου τρέχει! Σέβου ‘συ, μην νιώσεις το καημό μου 
απο δικό σου πάθημα! Μ’ αλλιώς δεν το καντίζεις!
Α, δη κι η νιότη από μακρά θωρεί τσι ξένους πόνους
και δεν λυπάται! Δεν γροικά κρυγιότη, μούδε ζέστη,
μουδε θεού ανελωμή, μονο περνά τα νιάτα 
ανέκοπα, με την χαρά. Μέχρι να ξετελέψει 
η νια να την-ε λέσινε γυναίκα από κοπέλι 
και μπει σ’ έγνοιες αργαδινές και τρέμει για τον άντρα
και τα κοπέλια τζη κι αυτή, μόνο τότες θα νιώσει
απο δικού τζη το καημό απου ‘χω και με τρώει!
Εχω πολλά παθήματα κι έχω πολλά κλαημένα,
μα ‘νους μονον αθιβολή θα πιάσω και γροικάτε,
απου δεν έχει όμοιο ντου! Στην ύστερη ντου βόλτα
σαν έφευγεν ο κύρης μου, μου ‘φηκε βασιέτι
ένα πολλά παλιό χαρτί, με μυστικά γραμμένο, 
που ως τότες δεν εθέλησε να μου τα φανερώσει, 
κι ας έφευγε να πάει αλλού αδραγαθιές να κάμει!
Οντίμως, οντεν έφευγε αλλότες γι’ άλλους τόπους
επήγαιν’ όϊ για θανή μονο για να νικήσει!
Μα δα, σαν να ‘τονε νεκρός, ντίπις ξετελεμένος
μου διατάσει ποιο μαθώς από τα έχητά ντου 
θα πάρω, και το κοπελιώ ποιο χάκι διατάσει.
Και λέει πως απής γενούν τρεις μήνες απ’ το χρόνο
απου θα κλείσει απ’ το καιρό απου ‘φυγε και πάει,
και  δεν γιαγύρει, τότεσάς νεκρό να τον-ε λέμε
κι όξ’ απ’ τσι πόνους τση ζωής! Και μου ξεφανερώνει
πως έτσιδα θελήσανε στην τέλειωση να φτάξουν
του Ηρακλή οι γι-αδραγαθιές ούλοι θεοί, και τούτο
το ‘χε μαντέψει ο Δρυγιάς απου ‘ναι στην Δωδώνη
κι οι περιστέρες! Τούτησάς τση μέγα προφητείας 
το ξεδιάλυμα μαθώς τούτο τον χρόνο πέφτει
κι ότι ‘ναι τάξε να γενεί εδά ‘ν’ απου θα γένει!
Κι εγώ, αιτία ‘ν’ τούτανά, κι ύπνο γλυκή δεν έχω
μονο πεθιούμ’ ολονυχτίς ορθή από τον φόβο.
Τρέμω καλές μου και ριγώ τον άντρα μου μη χάσω
απου καλύτερος του, λω, στον κόσμο δεν υπάρχει.
ΧΟΡΟΣ
Σωπαινε μόνο μια στιγμή! Σαή στεφανωμένο
θωρώ και φτάνει! Σάοικα καλά θα μαντατέψει!
ΑΓΓΕΛΟΣ
Αρχόντισσα Δηιάνειρα, πρώτος έφταξα πώδε
τα καλά νέα να σου πω να βγάλω τον καημό σου!
Εχε κερά μου ζωντανό τον γιο τσ’ Αλκμήνης! Ναίσκες!
και νικητή! Κι έρχεται ‘δα, τάρταλα φορτωμένος
για τσι θεούς του τόπ’ αυτού!
ΔΗΙΑΝΕΙΡΑ
......................................... Γέροντα Είντα λέεις;
Είντα ξεφανερώνεις μου;
ΑΓΓΕΛΟΣ
.................................... Είπα σου πως θα φτάξει 
αυριο ταχιά στο σπίτι σου ο παινεμένος άντρας
και θα ‘ναι πούρι νικητής!
ΔΗΙΑΝΕΙΡΑ
.................................. Και ποιος σου τό ‘πε γέρο;
δικός για ξένος;
ΑΓΓΕΛΟΣ
...................... Ηρθενε ο Λίχας κι εύρηκέ μας
εις τα λιβάδια, έκειδα που βόσκομε τα βούγια
και τα δηγάτ’ ετούτανά! Ε, έκουσά τον κι ήρθα!
Πρώτος κερά, να σου τα πω, ήμπας και καζαντίσω
σκιας πράμα ‘τσα απ’ την χάρη σου!
ΔΗΙΑΝΕΙΡΑ
................................................... και γιάειντ’ αυτός δεν ήρθε
αν έχει νέα κι είν’ καλά;
ΑΓΓΕΛΟΣ
.................................. Δεν είναι αυτό κερά μου
κι εύκολο! Εκυκλώσαν τον αναγυρού Μαλιώτες 
και τον-ε εξερωτούσινε. Ζάλο δεν τον αφήνουν
να κάμει! Λώμπης, κάθανείς ότι ποθεί να μάθει,
α’ δεν κατσει να του το πει, δεν τον αφήνει ζάλο
να κάμει! Κι έτσιδα ακόντας του πομένει
ομάδι ντως! Μα λέω ‘δα πως θα ‘ρθει σε λιγάκι!
ΔΗΙΑΝΕΙΡΑ
Μεγάλε Ζα! Απου κρατείς στην Οίτη το λιβάδι
Είντα χαρά λω μου ‘δωκες κι ας επεράσαν χρόνια!
γυναίκες σύρετε φωνή σ’ αυλές και σπίθια μέσα.
φως ανεπόλπιδο μαθώς έφεξε και μου φέγγει!
Χαρά μεγάλη μου ‘φερε ν-έθοιο καλό μαντάτο! 

ΠΡΩΤΟ ΣΤΑΣΙΜΟ
ΧΟΡΟΣ
Ε, κοπελιές απου ‘στε μπλιο στην ηλικιά του γάμου
σύτετ’ αδυνατή φωνή ν’ αντιλαλήσ’ ο τόπος
να γροικηθεί με των αντρώς που ψάλουνε το βρούχο
που λεν’ του δοξαράτορα τ’ Απόλλωνα τα βάλη!
Πέτε και τση κεράς αμπλάς τσ’ Αρτεμης το τροπάρι
π’ ομάδι γεννηθήκανε στην παινεμένη Δήλο!
Ψάλετε κόρες την Θεά που καταλεί τα λάφια
που κυβερνά την πυρκαγιά κι απου ‘χει στην εξά τζη
ότ’ ανεράϊδα βρίχνεται στα όρη και στα δάση!
Ψηλά πετώ και χαίρομαι αφέντη τση ψυχής μου
και το θιαμπόλι που βαστώ δεν θα το παραιτήσω!
Αυτό μαθώς με κυβερνά με τον κελαηδισμόν του!
Ε, ‘ν’ το κισσό, -Χαρώ τονε!- πως με τυλιγαδιάζει!
Πως δείνει μου κουζουλαμό στου Διόνυσου το γλέντι
Ελα σου λέω! Ελα’ πα κερά μου παινεμένη
ούλα ν-ομπρός σου κείτουνται, έρχου, καμάρωσέ τα!

ΔΕΥΤΕΡΟ ΕΠΕΙΣΟΔΙΟ
ΔΗΙΑΝΕΙΡΑ
Κεράδες μου, Κεράδες μου! Φίλες μ’ αγαπημένες!

Ιδέτ’ ως είδα λω κι εγώ συνεπαρσά μεγάλη
Είδα σ’ εγώ καλέ σαή κι ακριβοχαιρετώ σε!
Ηρθες μαθές κι ας έργησες καλά να φέρεις νέα!
ΛΙΧΑΣ
Ως είν καλά τα νέα μου, καλά μ’ αποδεχτήκαν!
Πρεπό ναι πούρι όποιος καλά διάζεται και ξετρέχει
τον καλο λόγο να γροικά!
ΔΗΙΑΝΕΙΡΑ
..................................... Φίλε μ’ αγαπημένε
πρίν πεις δροσά, μου πρωτοπέ το θέλω να κατέχω
αζωντανό τον Ηρακλή θα ιδώ ν’ αντιγιαγέρνει;
ΛΙΧΑΣ
Εγώ οντεν τον άφηκα ήτονε στο καλά ντου
κι αδυνατός πλια μαρα μπρος δίχως αρρώσθια πούρι!
ΔΗΙΑΝΕΙΡΑ
Και που τον έφηκες μαθώς; Ημπας και στην Ελλάδα
γή σ’ άλλη γή βαρβαρική!
ΛΙΧΑΣ
....................................... Εις ένα γυρογυάλι
στην Ευβοια, στένει βωμούς για τον Κηναίο Δία
κι έχει να κάψει πρόσφορα!
ΔΗΙΑΝΕΙΡΑ
..................................... Τάσιμο κοντό τό ‘χει
γή προφητείαν έκουσε;
ΛΙΧΑΣ
................................... Τάσιμο το ‘χε! Ναίσκες!
Πως ήμπε κι εκατάλυσε την πολιτεία τάξε 
ετούτωνέ των γυναικών απου θωρείς και σέρνω!
ΔΗΙΑΝΕΙΡΑ
Ντα ποιες είναι, για το θεό, οι κοπελιές ετούτες
πουθ’ έρχουντ’; Αν δε με  γελούν τα πάθη που περνούνε
λυπούμαι τσι!
ΛΙΧΑΣ
.................. Ετούτεσές ο άντρας σου κερά μου
σαν έπηρε του Εύρυτου την μέγα πολιτεία
για δούλες τσι ξεδιάλεξε για τσι θεούς κι εκείνον!
ΔΗΙΑΝΕΙΡΑ
Κι είντα κανε τοσον καιρό απου δεν ξεμετράται
μια πολιτεία ζάβαλες να καταλύσει; Είντα;
ΛΙΧΑΣ
Δεν ήτον ούλο τον καιρό στην πολιτεία τούτην.
Τον πλια πολύν αιχμάλωτος έκαμε στην Λυδία
Σκλάβος και των εδούλευγε! Κατούμωσε κερά μου
δεν είν’ πρεπό με τούτονά απου πα να θυμώνεις
Ετσά το διάταξεν ο Ζας! Να πουληθεί για σκλάβος
εις την Ομφάλη! Ναί μαθώς! κι απώς να τση δουλεύγει
ένα σεφέρ’ ολόκληρο! Ο γι-ίδιος λω μου τα ‘πε!
Και τόσονα επήρενε ντροπή για την σκλαβιά ντου
απου εκαταράστηκε τον απατό ν-του κι είπε
όποιο και να ‘χαν ήτονε ο φταίχτης τσ’ αστοχιάς του
να τονε πάρει σκλάβο ντου, κι αυτόν και τα παιδιά ντου 
και την γυναίκα ντου. -Γροικάς;- και δεν ήτονε λόγια!
Ζάβαλες σαν εγλίτωσε κι εξεσκλαβώσασί τον
ηύρε στρατό στην ξενική κι εστράτεψε στην χώρα
του Εύρυτου. Ετούτονά εκόζερνε για φταίχτη
του πάθους του. Αυτός μαθώς έναν καιρόν αλλότες
απου τον είχε φίλο ντου, ν-εβαρομίλησέ ντου
και τον εβαροκάρδισε με τ’ άσκημά ντου λόγια!
Είπε ντου λέει μια φορά, πως κι αν κρατεί σαϊτες
πιτήδιες, τα κοπέλια ντου δε τα ξεμπροστερεύγει
εις το δοξάρι. Ναί κερά! Κι είπε ντου λέει ακόμη 
πως θα ποθάνει στην σκλαβιά κι ας ήτον γεννημένος
λευτερος. Ναι! Κι απανωθιώς από ‘να δείπν’ αλλότες
τον εποζύγωξε! Γροικάς; Εθόλωσεν ο νους του!
Για κειονά σαν ήρθενε ο Ιφιττος κερά μου
απο την Τίρυνθα να βρει στ’ αόρια τ’ άλογά ντου
ως είχε του Ηράκλ’ ο νους τα διάπαντα πιασμένα
κι αλλού ‘θώριε κι αλλού ‘τονε, τον έμπωξ απο λάθος
κι εψηλογκρέμισέ τονε εις ένα νταύκο μέσα.
Για τούτονά το γκρέμισμα τ’ οργίστηκεν ο Δίας
ο κύρης ούλων των θνητώ και σκλάβο τον εκάμε.
Δεν του συγχώρεσ’ ο θεός πως μόνο αυτόν απ’ τσ’ άντρες 
άδικα τάξ’ εσκότωσε. Μά όσοι ‘τον αιτία
σε τούτη την κακή μπλεξά κείτουνται σκοτωμένοι
κι η πολιτεία ντως εδά σκλαβα ‘ν’ και του δουλεύγει.
Κι ετούτεσές απου θωρείς εφήκανε τα πλούτη
απου χανε κι εμπήκανε σ’ αζήλευτα τερτίπια
κι ήρθαν επά να σ’ εύρουνε. Ετούτανά κερά μου
ο άντρας σ’ εδιάταξε κι εγώ ο μπιστικός του
τα διάσω δα για λόγου ντου! Κι εκείνος, να κατέχεις,
πως ότι ώρα ποδιαστεί τα που δοικούν του Δία
για το παρμό του τόπου ντως, γιαμιάς θα-ν έρθει πώδε.
Κατέχω το πως, πανωθιώς απ΄τα καλά μαντάτα 
που σου ‘φερα, ετούτονά ήθελες να μ’ ακούσεις!
ΧΟΡΟΣ
Κερά μου, εφταφάνερη είναι μπλιο η χαρά σου,
σαν έχεις τούτεσές επά και μ’ όσα ν-εφρουκάστεις!
ΔΗΙΑΝΕΙΡΑ
Πως δεν θα ν-είχα γω χαρά σαν έμαθα καλές μου,
τ’ αντρούς μου την αδραγαθιά; Χαρά ‘χειν η καρδιά μου!
Κατα που πρέπει λω τ’ αντρους φραίνομαι και χαρά ‘χω!
Μα όσοι πούρι σκέφτουνται φρόνιμα πρέπει να ‘χουν
έγνοια να μην γυρίσουνε αναστροφα οι μοίρες
κι ανωκατίσει ο ευτυχής! Λυπή μεγάλην έχω
οντέ θωρώ ετούτεσές τσι τρειςδυστυχισμένες
στην ξενική να βρίχνουνται δίχως ψιχάλι σπίτι
δίχως δικούς κι απαντοχή. Σάοικα πρώτας είχαν
λεύτερους άντρες μα εδά σκλάβες εξετελέψαν.
Ε, Ζα του νείκους, μην σε ιδώ να πέφτεις στην γενιά μου
ποτές, μ’ ετσά κακοσυνιά, κι αν τύχει να το κάμεις
πάρε μου πρώτα τη ζωή! Τέθοια υρομάρα πούρι
βατσά με επά που τσι θωρώ! Ε, μαυροκακομοίρα
σίμωσ’ επά! Είντα κοντό ήσουνε στην ζωή σου;
μάνα κοντό γή κοπελιά; θωρείτε την καλές μου;
Από ψιλή γενιά μαθές δείχνει και δεν γατέχει
από σκλαβιά! Λίχα, για πε, ποιοα ‘ναι η ξένη ετούτη;
Ποιος κύρης λω την έσπειρα; Ποια μάνα την εγέννα;
Θωρώ τηνε μαθώς επά πως έχει μ΄γα πόνο
πλια παρα τσ’ άλλες κι ως θωρώ ετούτη μόνο στέκει
ομπρός μου ανεντρανιστά!
ΛΙΧΑΣ
..................................... κατέω ‘χω κερά μου! 
Γιαειντα ρωτάς; Καλόσειρου θα-ν είναι θυγατέρα!
κι όι κιανούς παρακεντέ!
ΔΗΙΝΕΙΡΑ
................................... λες να ‘ν’ αρχόντου κόρη;
Ημπας να ν-είναι τ’ Ευρυτου του ρήγα θυγατέρα;
ΛΙΧΑΣ
Δεν το κατέχω να στο πω! Μουδε και έχω ξανοίξει
να μάθω!
ΔΗΙΑΝΕΙΡΑ
............ Μουδε τ’ όνομα ‘βρουκάστεις απο τσ’ άλλες;
ΛΙΧΑΣ
Μουδ’ όνομα! Εξάνοιγα να κάμω την δουλειά μου!
ΔΗΙΑΝΕΙΡΑ
Σίμωσε δούλα, σίμωσε και πε σκιας τ’ όνομά σου
δεν είναι πούρι κι όμορφο ποια ‘σαι να μην γατέχω!
ΛΙΧΑΣ
Ως έκανε κι αποταχιάς ετσά κι εδά θα κάμει.
Να ‘χει το στόμα τζη κλειστό! Δροσά μαθώς δεν είπε,
μάϊδε καλό, μάϊδε κακό, ίσαμ’ εδά κερά μου!
Μονο βουβή τον πόνο τζη και την κακή τζη τύχη
μοιρολογάτ’ αμοναχή από όντεν ήμπε πούρι
στην στράτα κι επαραίτησε την έρμη τζη πατρίδα
την ανεμοδαρμένη! Ναί! μεγάλη η γι-αστοχιά τζη
κι ούλοι την λυπούμαστέ την-ε!
ΔΗΙΑΝΕΙΡΑ
.................................... Ε, άστε την να φύγει
να πα να μπει στο σπίτι μου και στην κακομοιριά τζη
δεν θέλω γω άλλο κακό απανωθιώς να βάλω.
Δοικούνε ντην τα πάθη τζη! Αειντέστε ούλοι! Αειντέστε
να μπούμε μέσα! Αμε ‘συ όπου κι αν θες να τρέχεις!
Εγώ θα κάμω τα πρεπά απής θα μπω στο σπίτι!
ΑΓΓΕΛΟΣ
Πρίχου να μπεις, ανήμενε να μάθεις απο μένα
ποιους βάνεις εις το σπίτι σου κι οντίμως δεν κατέχεις!
Μ’ άφεις τσ’ αυτούς να τρέχουνε κι ότι δεν εφρουκάστεις
καθου κι εγώ θα σου το πω που το κατέχω πούρι!
ΔΗΙΑΝΕΙΡΑ
Ειντά ναι; Γιάειντα μου ‘κοψες την εμπασά στο σπίτι;
ΑΓΓΕΛΟΣ
Στένου σου λέω! Γροίκα μου! δροσά δεν έχεις κούσει
μουδ’ απ’ τα προτινά κακά, μουδ’ όσα σ’ ανημένουν!
ΔΗΙΝΕΙΡΑ
Κι είντα γυρέ’ς, να βγάλομε όσους εμπήκαν μέσα,
γή μοναχά σ’ εμέ κι αυτές θα δηγηθείς τα θέλεις;
ΑΓΓΕΛΟΣ
Δεν είναι ζόρ’ ανε είσαστε εσύ κι γι αφεδιές τως
μ’ άφησε τσ’ άλλους!
ΔΗΙΑΝΕΙΡΑ
...................... Επόμπανε! Πέ μου το λόγο που ‘χεις!
ΑΓΓΕΛΟΣ
Απ’ όσα σου πε κειοσές μπασαής ο ψεύτης
πράμα δεν είπ’ αληθινό! Γή δεν καλοκατέχει
γή απ’ αρχής τα ψόμματα ήρθε να μηνυτέψει!
ΔΗΙΑΝΕΙΡΑ
Μα είντα λες; Οτι κατέ’ς, πε! Ξεκαθάρισέ μου!
Δροσά δεν εκατάλαβα από σας ‘χεις πομένα!
ΑΓΓΕΛΟΣ
Τον άντρα τούτον έκουσα κι είπεν ομπρός και σ’ άλλους
πως για την κόρη κεινηνέ, ο άντρας ο δικός σου
τον Ευρυτο κατάλυσε και τσι ψηλούς κουλέδες
στην Οιχαλία εγκρέμισε. Ο ερωντας ο σκύλος
τον έμπωξε και το καμε κι αμοναχή ‘ν’ αιτία!
Μουδε τα που χε στσι Λυδούς παρτίρ’ απ’ την Ομφάλη
μούδε και πως εγκρέμισε τον Ιφιτο στο νταύκο
κι εκείοσές τα χώνει ‘δα κι ότι θελει δηγάται.
Είπαν πως σαν δεν έπεισε τον κύρη να του δώσει
την κοπελιά γυναίκα ντου χωστά χωστά του κόσμου
ηυρενε τάξε αφορμή και εμάζωξε στραθιώτες
κι έπεσε στην πατρίδα τζη, εκειά που ‘τανε ρήγας 
ο Εύρυτος κι εσκότωσε τον κύρη τζη τον άρχο
κι εχάλασε την χώρα τζη! Κρίμας την πολιτεία!
Κι εδά, ως είδες έπαε την έπεψε για να ‘ρθει
μα με τον τρόπο τζη μαθές κι όϊ να φαμεγέψει,
-Μη το θαρέψεις τούτονά κι ας μην σου συνεικάζει.-
σεβντάς τσι καίει ζάβαλες. Είπα σου σκιας κερά μου
κι εξεφανέρωσά σου τα, όσα του ‘χω κουσμένα! 
Πολλοί κι άλλοι τ’ ακούσανε στο φόρο τση Τραχίνας
ωσάν κι εμένα. Ξάνοιξε να ειδείς αν είν’ αλήθεια.
Κατέχω το πως σου ‘πα ‘γω πράμα που δεν σ’ αρέσει.
Δεν χαίρομαι για τούτονά, μα είπα την αλήθεια.
ΔΗΙΑΝΕΙΡΑ
Αλλοίμονός μου τσ’ άμοιρης είντα κακό μ’ ευρήκε!
Ποιαν έβαλα στο σπίτι μου σάφλα για να με φάει
Αχι την μαύρη ειντά παθα! Και ποιά ‘τονε απ’ ούλες
ως μ’ ορκιζόταν κειοσάς απου την είχε φέρει!
ΑΓΓΕΛΟΣ
Ξεχωριστή και στην θωριά και στην καλοσειριά τζη
του Εύρυτου ‘τονε μαθές του ρήγα θυγατέρα.
Ιόλη την-ε λέσινε, μα κειοσάς δεν είπε
για τσι γονέους τσι δροσά. Δεν είχε λέ’ ρωτήξει!
ΧΟΡΟΣ
Καπνού κι ανέμου να λαλιούν όσοι κακούργοι κάνουν
χωστά κι ανήπρεπα κακα!
ΔΗΙΑΝΕΙΡΑ
...................................... Είντ’ ‘α γενώ γυναίκες;
Εχασα τα ιλλούδια μου απ’ το μουζντέ απου ‘πε!
ΧΟΡΟΣ
Αμε και ρώτηξέ τονε μ’ ανε τον-ε ζορίσεις
θα σου ξεκαθαρίσ’ αυτός!
ΔΗΙΑΝΕΙΡΑ
....................................Να πάω σκιας! δεν είναι
κι άσκημο το κονσούλτο σου!
ΑΓΓΕΛΟΣ
......................................... Κι εγώ να περιμένω;
Είντα να κάμω;
ΔΗΙΑΝΕΙΡΑ
...................... Κάθ’ επά κι ανήμενε! Μα ξάνοι!
Δίχως ςνα κάμω κάλεση εβγήκ’ από το σπίτι
κι έρχεται ο λεγάμενος!
ΛΙΧΑΣ
.................................. Κερά κι αρχόντισσά μου,
είντα να πω του Ηρακλή; ως το θωρείς στο δρόμο
θα ξαναμπώ κι ογλήγορα!
ΔΗΙΑΝΕΙΡΑ
 ................................. Ογλήγορα ‘ναι κιόλας!
Εξάργησες μα ως θωρώ γερά γερά θα φύγεις!
Μηδεν απου προλάβαμε λω να τα ξαναπούμε!
ΛΙΧΑΣ
Ντα έπαε με λω κερά αν θες να με ρωτήξεις!
ΔΗΙΑΝΕΙΡΑ
Κι είντα κοντό; ημπας μου πεις την πάσ’ αλήθεια Λίχα;
ΛΙΧΑΣ
Το Ζα σου βάνω μάρτυρα πως λέω ότι κατέχω!
ΔΗΙΑΝΕΙΡΑ
και ποια ‘ναι σκιάς εκείνηνά η κόρη που ‘χεις φέρει;
ΛΙΧΑΣ
Από την Ευβοια κρατεί! μα δεν γατέχω πούρι
απο που ίδια!
ΑΓΓΕΛΟΣ
................... Με ποιον λες πως κουβεδιάζεις, Λίχα!
Στά μάθια μου με ξάνοιγε!
ΛΙΧΑΣ
.................................. Είντα σε γνοιάζ’ εσένα
και με ρωτάς;
ΑΓΓΕΛΟΣ
............. Λέγε γιαμιάς! Θωρώ καταλαβαίνεις!
Λέγε γιαμιάς σ’ ότι ρωτώ!
ΛΙΧΑΣ
..................................... Μιλώ στην ρήγισσά μου!
Στη θυγατερ’ τ’ αρχο Οινέ, στου Ηρακλή το ταίρι
την ρήγισα Δηιάνειρα!
ΔΗΙΑΝΕΙΡΑ
............................ Ετούτονά δοικά με!
Ρήγισσα και κερά ‘ν’αυτή για λόγου σου! Ε, Λίχα;
ΛΙΧΑΣ
Ως μου το λες!
ΑΓΓΕΛΟΣ
.................. Για πε μου σκιας, ποια βάσανα σου πρέπουν
ανε σε πιάσουν τση κεράς ψόματα να δηγάσαι;
ΛΙΧΑΣ
Δεν είπ’ αλήθεια; Ειντ’ άτιμο έβαλες με το νου σου;
ΑΓΓΕΛΟΣ
Δροσά! Μα ‘συ ίσαμ’ εδά ατιμα κουβεδιάζεις!
ΛΙΧΑΣ
Φεύγω! Ανούσης ήμουνε που κατσα να σ’ εκούσω!
ΑΓΓΕΛΟΣ
Ποθές δεν πας αν δε μου πεις ότι θα σε ρωτήξω!
ΛΙΧΑΣ
Ρώτα το θες; Πολυμιλείς! Μην το τυλιγαδιάζεις!
ΑΓΓΕΛΟΣ
Την σκλάβα που κουβάλησες στο σπίτι...... Δεν γατέχεις
ποια λέω;
ΛΙΧΑΣ
............ Ναί! Κατέχω την! Γιάειντα ρωτάς; 
ΑΓΓΕΛΟΣ
................................................................ Για πε μου:
Ειπες πως δεν την κάτεχες τση ρήγισσας, μα στσ’ άλλους
γιαειντά ‘πες πως του Ευρυτου την πρωτοθυγατέρα
έφερες την Ιόλη επά!
ΛΙΧΑΣ
............................ Σε ποιους το ‘χω πομένο;
ποιος από τσ’ άντρες θα βρεθεί τάξε να μαρτυρήσει
πως μου κουσε πως είπα γω ετέθοιο πράμα ζάρε;
ΑΓΓΕΛΟΣ
Πολλοί θα μπούνε μάρτυρες! Στο φόρο λώμπης ήτον
πολλοί Τραχίνιοι κι έκουσαν που τό ‘πες!
ΛΙΧΑΣ
.......................................................... Ηκουσάν μου 
πως είπα πως κι εγ’ απ’ αλλού το ‘χω κουσμένο τάξε
μα άλλο ναι να πεις τό κουσες κι άλλο πως το χεις βέβοιο!
ΑΓΓΕΛΟΣ
Μα είντα λες πως το ‘κουσες; δεν άμνωξες στο φόρο
πως την γυναίκα τ’ Ηρακλή φέρνεις επά μετά σου;
ΛΙΧΑΣ
Εγώ ‘πα πως επά ‘φερα του Ηράκλη την γυναίκα;
Για το θεό! καλή κερά πέ να χαρείς ποιος είναι
τούτος ο ξένος!
ΑΓΓΕΛΟΣ
................... Κειοσάς που κουσε απ’ όνομίς σου
πως για δικού τζ’ εχάθηκε η χώρα τζη. Για κείνην!
Για το δικό τζη το σεβντά εχάλασε την χώρα
δεν τον εβάλ’ η ρήγισσα απου ‘ναι στην Λυδία!
ΛΙΧΑΣ
Κερά μ’ ο άντρας τούτοσές κάμε να φύγει πώδε
δεν είναι λώμπης σότροπο ο φρόνιμος με ρούλιους
να ‘χει βαϊζα!
ΔΗΙΑΝΕΙΡΑ
....................Στου Διός απου ‘ν’ απά στην Οιτη
κι αστράφτει και βροντοκοπά το θρόνο σ’ εξορκίζω
μην ψοματίσεις! Δε μιλείς λω σ’ άνουση γυναίκα
γή σε κιαμιά που των θνητώ τα πάθη δεν γατέχει.
Εγώ μαθώς, να χω χαρά μ’ ούλα ‘μαι γεννημένη!
Κατέχω το πως όποιος μπει στον Ερωντα ενάντια
και στέσει μπέτη δεν πατεί καλά στσι λογισμούς του!
Αυτός μαθώς και τσι θεούς κατά την βούλησή ντου
λαλεί, ως με λαλεί κι εμέ, κοντό δεν λαλεί κι άλλες
ωσαν κι εμέ; Πως ζάβαλες ινάτι θα πατήσω
τ΄αντρούς μου ανε τον έπιασε έτσα λοής αρρώσθια;
Δεν θελ’ ‘α δείξω σκιάς τροζή; Γή πως να βερεμιάσω
στην κοπελιά για κάτιντίς απου δεν βλάφτ’ εμένα
κι ας είναι και συναίτια τ’ αντρούς μου; Ντα ντροπή ‘ναι;
Δεν γίνουντ’ έτσιδα δουλειές, κι αν σ’ έβαλ’ όνομίς του
να ψοματίσεις τ’ άδικο σου ‘χει δασκαλεμένο!
Μ’ αν είν’ αντέτι τούτονά που κάνεις και ξανοίγεις
ετσά να δείχνεις για καλός κακός θα στεροδείξεις!
Για κειονά στ’ απαρθινά μου να μου μιλείς εμένα
δεν είναι λώμπης τση τιμής ψεύτη να λογαριάζουν
το άντρα που ναι λεύτερος. Ντροπή ναι και μεγάλη!
Κι απώς αν θες και να χωστείς εδά δεν σου ξετρέχει
πολλοί ναι ζάρε που χουνε κουσμένα τα βαϊζα
και θα τα μολοήσουνε. κι αν μου ‘χεις τάξε φόβο
κακά το κάνεις! Ναι μαθές! Κακό κι ασβολωμένο 
θα το ‘χ’ αν δεν το μάθαινα! Είντα καημό θα πάρω
πως θα το μάθω; Ειντα κοντό; Θαρείς δεν κατέχω
πόσες γυναίκες είχενε αμοναχός τ’ ο Ηράκλης
σ’ άλλους καιρούς; Κιαμιά ποτές δεν ήκουσ’ απο μένα
λόγο κακό γή τση ντροπής. Ιδια ‘τσα και μ’ ετούτη
κι ας έλιωσ’ απ’ τον έρωντα δεν θα τηνε ντροπιάσω!
Κι εγώ την ελυπήθηκα ως είδα και την φέραν
το κάλλος τση εχάλασε την μοίρα τζη κι εκείνης
και του πατέρα τζη την γή εσκλάβωσε. Κιαμ’ είντας.
Ας είναι εδά! Για κείονα σου λέω κάτεχέ το
ψομματινά αμε να βρεις άλλο να του μιλήσεις
εμέ αλήθεια να μου πεις!
ΧΟΡΟΣ
................................. Συβάσου στα που σου ‘πε!
Καλά τα λέει! Μουδ’ αυτή θα σε καταμουρίσει
κι εγώ χάρη θα σου χρωστώ!
ΛΙΧΑΣ
.......................................... Κερά  και ρήγισσά μου!
Κατα που σε θωρώ θνητή, θνητά σκευγεσαι κιόλας
και φρόνιμα και θα σου πω την πάσα σκιας αλήθεια
Ως τα πε τούτοσές επά είοναι κι όλας. Τον Ηράκλη
για τούτηνέ τον έπιασε μέγα χαβεσιλίκι
κι αιτία τούτη γίνηκε και του κυρού τζη η χώρα
η Οιχαλία εχάθηκε. Μα για να πούμε ζάρε
κι εκείνουνα το δίκιο ντου, δεν μου ‘πε να σ’ τα χώσω
μουτε τ’ αρνήθει. Μονο ‘γώ κερά και ρήγισσά μου
αμοναχός μου το καμα πως είχα μέγα φόβο,
μη σου λαβώσω την καρδιά με τούτανά τα λόγια!
Ελάθεψα! Συμπάθα με, αν το ‘χεις τάξε λάθος.
Κι εδά που τα ‘μαθες κερά για τ’ ακριβό χατήρι
κι εκείνου μα και για τ’ εσέ κάμε ραϊ κερά μου
και θελημάτεψέ τηνε αληθινά να βγούνε
αν θες τα λόγια που ‘χεις πει. Ο κύρης μας κερά μου
κι αν ήτον πρώτος σ’ ούλα ντου στον έρωντά τζ’ εφάνη
ύστερος και κακόσειρος!
ΔΗΙΑΝΕΙΡΑ
................................ ως το ‘πα θα το καμω!
και το κακό που μ’ εύρηκε δεν θα το μεγαλώσω
να στέσω μπέτη στσι θεούς. Δεν μου ταιριάζει ζάρε.
Μα άειντε να μπούμε μέσα σκιας για να σου παραγγείλω
και να σου δώσω να του πας κανίσκια παινεμένα
ως ήτον τα κανίσκια ντου που μου ‘χ’ επά πεμπάτα.
Δεν είναι πρέπο αδειανός να φύγεις, σαν εμπήκες
σ’ έτσα στραθειά και μου ‘φερες ετόσους σκλάβους πώδε

ΔΕΥΤΕΡΟ ΣΤΑΣΙΜΟ
ΧΟΡΟΣ
Ε, την παντέρμη δύναμη απου ‘χει η γι-Αφροδίτη
και πως νικά απου σταθεί! Μα των θεών τ’ αφήνω
ετούτανά και δεν θα πω πως και το Ζα τον ίδιο 
μα και τον σκοτεινότατο ν-Αδην έχει νικήσει
ως και το μέγα Ποσειδω που σει τον κόσμον ούλο.
Για το δικό τζη το σεβντά πόσοι δεν εχαθήκαν, 
ποσοι δεν ήμπαν στη μαλιά, στον πάσπαρο τση μάχης
να την-ε πάρουν τζόγια ντως

Ο γεις επήρε του ντανά την όψη κι ανεπάθιε
τετράποδος κι ετίνασε τα κέρατά ντ’ ολιόρθα
κι ας ήτονε του ποταμού κατεβασά απ’ τ’ αόρι.
Κι ο γι-άλλος ήρθ’ απ’ τω’ Θηβώ’ την μέγα πολιτεία
του Διόνυσου, κι εβάστανε κι ήσενε την χουρχούδα,
γιός του Διός κι ετούτοσάς. Ενάντια τ’ Αχελώου 
εστάθηκεν ο Ηρακλής. Μεγάλην εχταγή ‘χαν
κι οι δυο την ίδια κοπελιά να πάρουνε γυναίκα.
Κι αναμεσώς τως έστεκε η γι-όμορφη Κυπρίδα
κριτής στον τράκο το βαρύ.

Να ‘σου’ να γροίκας σούσουρο το ‘βγάναν οι σαϊτες!
Να ‘σου’ να ‘θώριες κέρατα κι αντρειωμένα χέρια
πως έσμιγαν κι εχώριζαν, πότες από τ’ απάλε,
πότες από τσι ταγαρές! Αναγυρού εσούντον
τα διάπαντα απ’ τσι χτυπους τως κι απ’ τ’ αγκομαχητά ντως!
Κι εκείνη ακριβοθώρητη στο τεπενλί χαράκι
μακρά πολύ εστέκουντον κι έλαμπ’ η γι-ομορφιά τζη
κι εξάνοιγε ποιος απ’ τσι δυο τζόγια θα την-ε πάρει.
-Ιδια ωσάν να τα θωρώ τα λέω. Φρουκαστείτε!-
Θλιμένη πούριν έστεκε η νύφ’ η παινεμένη
κι ενήμενε κι ήρθε καιρός κι ως την ματζετοπούλα
εχώρισ’ απ’ την μάνα τζη!


ΤΡΙΤΟ ΕΠΕΙΣΟΔΙΟ
ΔΗΙΑΝΕΙΡΑ
Κεράδες μου, στσ’ οντάδες μου βρίχνετ’ ακόμ’ ο ξένος
και με τσ’ αιχμάλωτες μιλεί πρίχου να μπει στην στράτα
να φύγει, κι ηύρα τον καιρό κι επόρισα χωστά ντου
να σας-ε πώ τα διάστηκα και μετα σας να κλάψω
για το κακό που μ’ εύρηκε! Την κοπελιάν, κεράδες,
που δεν την έχω σκλάβα μου, μα ‘ναι τ’ αντρούς μου πάχτο
την δέχτηκα, ως δέχουνται κι οι ναύτες το φορτίο
κι ας είναι κι ανωφέλευτο, απ’ την καλοσυνιά μου.
Δυο ‘μαστε π’ ανημένουνε σ’ ενούς αντρούς αγκάλη,
σ’ ένα γαμπά, να μπούμενε! Γροικάτε μου καλές μου;
Ετσιδα με ξαντίμεψε ο Ηρακλής, κι ας λέγαν 
πως ήτον ο πλια μπιστικός κι ο πλια καλός απ’ τσ’ άντρες,
για τόσων χρόνων δούλεψη. Δεν είν’ εμέ τσ’ εξάς μου
να του βαστήξω ινάτι μπλιο, πως ήμπε στο σεβντά τζη,
μα ποια γυναίκα πέτε μου θελ’ ‘α το νταγιαντίσει
στην ίδια σκέπη μετ’ αυτή να ζήσει ωσάν κι εμένα;
Να μοιραστεί το γάμο τζη; Θωρώ μαθές την νιότη
απάνω τζη κι αθοβολά μα μένα μπλιο λιγαίνει
κι αυτός ξανοίγει τον αθό  τση κοπελιάς να πάρει
και να παραπετάξ’ εμέ. Τρεμω καλές μου τρέμω
μη μου πομείνει ο Ηρακλής άντρας μου τάξε μόνο
και ταίρι να ‘ν’ τση νιούτσικης. Μα είπα ‘γω κεράδες
πως δεν είν’ πρέπο κι όμορφο γυναίκας μυαλωμένης
να ‘χ’ αχτιμάνι. Κάτσετε, να σας-ε πώ ειντά ‘βρα
να βγω απ’ το πόνο που γροικώ! Ενα κανίσκι πούρι
είχα χωσμένο από παλιά σ’ ένα χαλκό καζάνι.
Ενα θεριό πολλά παλιό μου το ΄χε κανισκέψει
Ο Νέσσος, που ‘χε πατωσές στσι τρίχες στο κορμί ντου
την ώρα απου επόθαινε άσκημα λαβωμένος!
Ο Νέσσος εις τον Ευηνο ήτονε περατάρης
κι επέρνα με την πλερωμή την μέγα ποταμίδα,
τσ’ αθρώπους με τα χέρια ντου, δίχως κουπιά να σέρνει
και δίχως βάρκα με πανιά. Ετούτοσάς κι εμένα
ετότες απου μ’ έδωκε ο κύρης μου του Ηράκλη
κι ήμουνε συνορόνυφη, στσι πλάτες του με πήρε
κι αναμεσώς του ποταμού έπλωσε στο κορμί μου
τα χέρια ντου. Φωνή ‘συρα κι ο γιος του Ζα ν-ετότες
πισωπατεί κι εγύρισε και ρίχνει μια σαϊτα
και του περνά τον μπέτη ντου πάντα ως πάντα. Ναίσκες!
Εκεια που κακοπόθαινε, γυρίζει το θερίο
και λέει: «Αν μου βρουκαστείς θυγατερό τ’ Οινέα
μέγα θα λάβεις όφελος από την περασά σου.
-Την τελευταία που ‘καμα!- Μάζωξε τση πληγής μου
τα αίματα πρίν πήξουνε! Απ’ τση Λερναίας Υδρας
την τρισφαρμακερή χολή ήτονε η σαϊτα
βαμένη κι εσυγκέρασε στο αίμα το φαρμάκι.
Πάρε το αίμα κι έχε το για την καρδιά του Ηράκλη
ρεμέδιο αν τύχει ζάβαλες και πέσ’ η γι-αμαθιά ντου
σ’ άλλη γυναίκα κι εχταγή τση ‘χει πλια παρα σένα.»
Ετούτονά κεράδες μου δεν το ‘χα ‘γω ξεχάσει
κι είχα στο έρμο σπίτι μου ακριβοστερεμένο
το μου δωκε τ’ άγρφιο θεριό πρίχου να μπει στον αδη.
Κι εδά το βρηκα κι έβαψα ετούτονε τό ρούχο
και μου τριγούνιζαν τον νου όσα μου ‘χε πομένα
ζώντας τ’ ακόμη. Εμπίτισε! Κεράδες μου έκαμά το!
Δεν θέλω κιανενούς κακό μουδε κατέχω πούρι
πως να το κάμω κι όσες μας τα κάνουν δεν τσι θέλω!
Κι αν ήμπα δα στο διγαβρε με μαγικά ρεμέδια
για να κερδίσω την καρδιά του Ηράκλη και να πάρω
το νείκος απ’ την κοπελιά, γιαμιάς θα σταματήσω
ανε μου πείτε πως κακά το κάνω! Ναί κεράδες.
ΧΟΡΟΣ
α, δη κι ανε πιστεύγεσαι πως ότι πας να κάμεις
το κάνεις δίκια κάμε το!
ΔΗΙΑΝΕΙΡΑ
................................. Ετσα μαθές το λένε
κι έτσα το σκέφτομαι κι εγώ, πως είν’ πρπεό και δίκιο!
μα έχω φόβο, ζάβαλες δεν το ‘χω ξανακάμει.
ΧΟΡΟΣ
Ε, κάμε το για να το ιδείς Αν δεν το κάμεις πούρι
δεν θα το μάθεις! Κάμε το!
ΔΗΙΑΝΕΙΡΑ
....................................... Θωρώ τον και πορίζει!
Γλήγορα σκιας θα μάθομε! μα γλήγορα θα φύγει.
κεράδες μου βαστήξετε καλά το μυστικό μου
και πράμα αδιαντροπο να κάμεις δεν το νιώθεις
ανε το κα΄μεις μυστικά.
ΛΙΧΑΣ
................................. Του Οινέα θυγατέρα
ειντα άλλο θες να κάμω εδά. Πολύ ‘χω λω ξαργήσει.
ΔΗΙΑΝΕΙΡΑ
Οσ’ ώρα εκουβέδιαζες μέσα με τσι γυναίκες
Λίχα, σ’ ορδίνιασα κι εγώ ότι θελω να πάρεις
κανίσκι να του το βαστά! Ε, ‘ν’ το χιτώνα τούτον
απου τον-ε ψιλόφανα με τα δικά μου χέρια
Δωσε του το κανίσκι μου και πέ του να μη ‘φησει
άλλο κιανένα στο κορμί να τον βάλει πρίχου
ο γι-ίδιος να τον-ε ντυθεί, μουδ’ ο αφέντης ήλιος
να τον-ε ιδεί, μουδε φωθιά να του κοντοσιμώσει,
πρίν τον βάλει ο γι-ίδιος του, να παει ποσασμένος,
να τον-ε ιδούνε κι οι θεοί, οντε θα θυσιάζει
τα βούγια εκατοσταριές. Τάσιμο μέγα τό χα
ανε μου γιάγερνε γερός, γή γροίκουνα πως ήτον
ανέγγιχτος, ετούτονε το ρούχο να του δώσω
να βγει ομπρός να τον ιδούν ως κι οι θεοί να λάμπει
την ώρα τση θυσίας! Ναί! Καθάρια στολισμένος!
Οτι κι αν σου ‘πα πέ του τα και για να σ’ τα πιστέψει
δώς’ του σημάδι ετούτηνέ την βούλα! Αυτός γνωρίζει.
Αγωμε! Κι έχε πάντοτε το νόμο συντουνούς σου!
Μη κάμεις πράμα ξέτερο μ’ αποκρισάρης είσαι!
και κάτεχε πως κι απ’ αυτόν θα-ν έχεις μέγα χάρη
κι από ν-τα μένα την διπλή!
ΛΙΧΑΣ
.................................. Αν με τ’ Ερμή την χάρη
κάνω κερά μου το σαή και τον αποκρισάρη
κάτεχε πως ποτές, ποτές δεν θα σε παρακούσω
κι ως το κανίσκι μου δωκες θα πα να του το δώσω
κλειστό και με την βούλα ντου!
ΔΗΙΑΝΕΙΡΑ
............................................ Ε, σάλευγε να φύγεις!
καλά μαθώς εκάντισες πως είμαστε στο σπίτι!
ΛΙΧΑΣ
Καλά! Και θα του πώ καλά! Καλά πατεί το σπίτι!
ΔΗΙΑΝΕΙΡΑ
Κι είδες και πως εδέχτηκα καλά την ξένη σκλάβα!
Ειντα καλή δοχή καμα!
ΛΙΧΑΣ
................................. Είδα το ρήγισσά μου
κι έχω χαρά πολλώ λογιώ!
ΔΗΙΑΝΕΙΡΑ
.................................... Ειντα άλλο πούρ’ εμπόριες
να π’ ‘α του πεις Μα μην του πεις για τη δικιά μ’ αγάπη,
-φοβούμαι το!- πρίχου σου πει αν μ’ αγαπά κι εκείνος! 

ΤΡΙΤΟ ΣΤΑΣΙΜΟ
ΧΟΡΟΣ
Αντρες απου καθούσαστε σ’ όπου γυαλιές κι αόρια
κι έκεια που τρέχουν τα ζεστά νερά στσι Θερμοπύλες
κι όσοι στην Οιτη, στα ψηλα χαράκια κατοικείτε
κι όσοι στον κόρφο του Μαλιά, το χιλιοδοξασμένο
απου τον έχει χάκι τζη η χρυσοσαϊτεύτρα 
η γι-Αρτεμη, κι απου ‘ρχουνται οι γι-άρχοι των Ελλήνων
σύναξη για να κάμουνε.

.................................. Γλυκο θιαμπόλι παίζει
κι αντιλαλεί. Δεν είν αυτός βαρύς σκοπός στη θλίψης!
Μ’ αντιλαλιέτ’ από χαρά, κατα που πρέπει κιόλας
τση μούσας τση γλυκόλαλης. Τσ’ Αλκμήνης και του Δια
γιαγέρνει ο γιος στο σπίτι ντου και τάρταλα πολέμου
κουβαλεί πώδε!

...................... μακρυά τον είχαμε πως ήτον
μήνες μαθώς επέρασαν πλια παρα χρόνο λώμπης
απου τον ανημέναμε κι ελέγαμε στο κύμμα
πως θελ’ ‘α πλέει. Ακάτεχες είμαστε στσι στραθειές του 
Κι έλιωνε επά το ταίρι νου το τρίσαγαπημένο
έλιωνε η κακορίζικη, έλιωνε του κλαημάτου
Μα πάει μπλιο επόκαμε έπαψ’ ο μαύρος Αρης
τον μανισμό...

................... κι ας έρθει μπλιο ας έρθει μην ξαργήσει
του καραβιού ντου το σκαρί άλλο μην πιάσει τόπο
πρίν φτάξει επά. Ας αφήσει μπλιο το ιερό απου ‘ναι
στην μέση μέση στο νησί τ’ Εγρίπου, απου λένε
πως είν’ εδά στεκούμενος ομπρός και θυσιάζει
Να ‘ρθ’ απο κειά. Νά ‘ρθ’ από ‘κειά κατά την εχταγή μας
και να ‘ναι με τση σύβασης τα μύρα μυρωμένος
ως είχε αλλότες το θεριό αρμηνεμένα ζάρε!

ΤΕΤΑΡΤΟ ΕΠΕΙΣΟΔΙΟ
ΔΗΙΑΝΕΙΡΑ
Γυναίκες φόβος με βαστά μην έκαμα πλια πάνω
απ’ όσα μου δοικούσανε και μου ταιριάζαν! Αχι!
ΧΟΡΟΣ
Ειντά ‘ναι Δηιάνειρα, τ’ Οινέα θυγατέρα;
ΔΗΙΑΝΕΙΡΑ
Δεν το κατέχω! Αροθυμιά βαστά μ’ εδά μεγάλη
μην τύχη και φανερωθώ πως το κακό ‘χω κάμει
εκειά που ξέτρεχα καλό!
ΧΟΡΟΣ
.................................. Με τα κανίσκια τάξε 
απου πεψες του Ηρακλή;
ΔΗΙΑΝΕΙΡΑ
................................... Ναίκες καλές μου! Ναίσκες!
Δεν ήπρεπε να βάλω ‘γω έναν να κάμει έργο
που δεν γατέχει!
ΧΟΡΟΣ
.................... Πέ μας σκιάς, πέ μας ειντα τρομάσεις;
ΔΗΙΑΝΕΙΡΑ
Γροικάτε! Εγίνει κατιτίς απ᾽ αν σας το πω, γυναίκες,
θα το ᾽χετε για θάμασμα, παράξενο μεγάλο.
Ενούς χερόχτενου μαλί προβάτου ᾽χα πιασμένο,
να βάψω το ποκάμισο, απου πεψα κανίσκι
κι εχάθηκε! Εχάθηκε μ᾽ανθρωπος δεν το πήρε!
Αμοναχό φαώθηκεν κι εγίνηκε-νε άθος
ιδια κει-δά που τό ‘θεκα σε μια παντέρμη πέτρα
απής επόβαψα. Βρουκού να πω με το σειρά ντως!
Οτι κι αν μου ᾽πε τότεσάς ο Κένταυρος ο Νέσος
την ώρα που ξεψύχανε με την σαϊτα ίδια 
εις τα πλευρά ντ᾽, ως τό ᾽πενε το τύπωσα στο νου μου,
σαν νά ‘γραφα παντοτινά σε μπακιρένια πλάκα,
κι ως με καλοδασκάλεψε τά ‘χω ξετελεμένα.
Είπε μου, το ρεμέδιο ντου να το ᾽χω στο σκοτίδι
ηλιού να μην το ιδεί το φως και θερμασά μην πάρει
μον’ ως μου το δωκε κρυγιό να το καλοστερέψω
κι όποτ’ ανάγκη το φερνε στο ρούχο να το χρήσω!
Ιδια τσαέ ‘καμα κι εγώ! Κι ως ήρθεν η ανάγκη
χωστά χωστά εις του σπιθιού την μέσα πάντα πιάνω
και χρήζω το ποκάμισο απής επήγα κι ηύρα
κι έκοψα από τα προβατα απου ‘χομε στο σπίτι
μια χεροσά καλό μαλί! κι απόκειας το διπλώνω
και βάνω το μακρά απ’ το φως στο κανισκάρι μέσα
και κλειώ το ως μου το ειδετε κανίσκι να το πέψω.
Μα οντεν εντιγιάγυρα κι ήμπα στο μέσα σπίτι
θωρώ ‘να μέγα θάμασμα π’ αθρώπου νους δεν βάνει.
Την χεροσά ‘που το μαλί που ‘χα παραπετάξει
-εκεινηνά απου πιασα να βάψω το χιτώνα-
σε μια πλακα που λιάζουντον κι έκαιγ’ από τον ήλιο
θωρώ κι ως εζεστάθηκε σαν το κερί να λιώνει
να καταλιέται! λέω σας αθούβαλη την είδα
πάσπαρο καταμόναχο! πεντεξε φλετζεσκούδια
εβρίχνουντον στον τόπο τζη ίδια σαν να ‘χα ν’ ήτον
κομμένο ξύλο! Ιδια ‘τσα είναι κι ακόμη πούρι
στον τόπο που την έφηκα. Κι αναγυρού χοχλάζουν
αφροί καρνάδοι και λεροί σαν τον αφρό του μούστου
που βγαίνει απ’ του Διόνυσου το παινεμένο κλίμα!
Δεν έχω η μαύρη ειντ’ ‘α γενώ! Είντα να βάλει ο νους μου!
μα σάοικα θωρώ το γω πράμα κακό ‘χω κάμει!
Και γιάειντα ‘δα έτσα θεριό την ώρα του θανάτου
θα-ν ήθελε μέγα καλό να κάμει τσ’ αφεδιάς μου;
Για λόγου μου εχάνουντον, καλό θελ’ α μου θέλει;
Αλλοίμονος Δεν είν’ ετσά! Οποιου το ‘χε λαβώσει
ηθελε σάοικα κακό και μ’ έπαιξε -μανά μου!- 
κι εγώ αργά το κάντισα μαθές κι ανώφελο ‘ναι!
Αν δε βγω ψεύτρα ζάβαλες μόνη κι αμοναχή μου
για τ’ αδικοθανάτισμα που θα ‘χ’, εγώ θα φταίω!
κατέχω ζάρε, πως μ’ αυτές τσι ίδιες φαρμακωμένες
σαϊτες και ο Χείρωνα είχε κακοποδώσει
κι ας ήτον πούρι και θεός. Κι όποιο θνητό θ’ αγγίξουν
γιαμιάς τονε σκοτώνουνε. Κι αν έχουν τόσους άλλους
με το φαρμάκι τούτονά το μαύρο καταλύσει 
πως δεν θα καλύσουνε και τον Ηράκλη; Θέ μου!
Θωρώ το γω! Μ’ απόφαση το πήρ’ αν τονε χάσω
να π’ ‘α χαθώ ομάδι ντου! Απο γεννιά καλή ‘μαι,
κι όποιος είναι καλόσειρος δεν νταγιαντά να ζήσει
και να ‘ν’ το νάμι ντου κακό!
ΧΟΡΟΣ
............................................ Κερά και ρήγισσά μας!
Δίκιο φόβος να σε βαστά για τα κακά σου έργα,
μα έχε ολπίδα ζάβαλες μέχρι να ξετελέψουν.
ΔΗΙΑΝΕΙΡΑ
Στσ’ άνομες κι ασυλόγιστες πράξες δεν στέκει ζάρε
ελπίδα να θαρεύγεσαι!
ΧΟΡΟΣ
............................... μ’ όσοι αθέλητά ντως
λαθεύουν δεν ταιριάζ’ οργή κι ετσά κι εσένα πρέπει!
ΔΗΙΑΝΕΙΡΑ
δεν είναι πούρι ταιριαστό ο φταίχτης να τα λέει
ετούτανά! μόνο κειοσάς απου δεν έχει βάρος!
ΧΟΡΟΣ
Σώπαινε μπλιο καλή κερά! Μην βγάλεις άλλην άχνα!
Να μη σ’ ακούσει ο γιός σου! Ναί! Ε, ‘ν’ τον απου σιμώνει!
γιαγέρνει απ’ το πηγαιμό τον κύρη να γυρέψει!
ΥΛΛΟΣ
Κερά μανά! Αν ήτονε ευκή για σε να κάμω
τρεις θελ’ ‘α πω, γή στην ζωή να μην ησουν καθόλου
γή αν εζούσες άλλου γιού μάνα να σε λογιάζαν
γή κάλιο νου απο ν-τα ‘δα να ‘χες στην κεφαλή σου!
ΔΗΙΑΝΕΙΡΑ
Ειντα ‘ναι γιέ και δεν με θες ως τόσονά που λέγεις;
ΥΛΛΟΣ
Κάτεχε πως τον άντρα σου, τον εδικό μου κύρη
σήμερα τον εσκότωσες!
ΔΗΙΑΝΕΙΡΑ
................................ Αλλοί κι αλλοίμονός μου!
Ειντά ‘ν’ τα λες καλό παιδί;
ΥΛΛΟΣ
........................................ Δε ‘ντιγιαγέρνει μάνα! 
οτι ‘χει ζάβαλες γενεί δεν γίνεται να χώσεις!
ΔΗΙΑΝΕΙΡΑ
Είντα λες γιέ μου; Από ποιον άθρωπο το ‘χεις κούσει
και λες πως τόσονά κακή πράξη ‘χω καωμένη;
ΥΛΛΟΣ
Δεν το κουσα! Με τούτανέ τα μάθια μου την είδα
το μέγα κακοποδωμό που βρήκε το πατέρα!
ΔΗΙΑΝΕΙΡΑ
Ντα πού τον ηύρες κι ήσουνε μετά ντου, ε παιδί μου;
ΥΛΛΟΣ
Κάτσε να σου τα πώ ‘γω σκιάς κι ως πρέπει να τα μάθεις!
Σαν έπηρε του Ευρυτου την μέγα πολιτεία
κι έφυγε με τα τάρταλα τση νίκης τα σημάδια
σ’ ένα κεφάλι που ‘στεκε σου γι-Εγριπου την άκρα
αναμεσώς σε δυο γυαλιές επήγε, το Κηναίο
κι ήθελ’ εκειά στο μέγα Ζα τον κύρη τση γενιάς μας
να χτίσει πέτρινους βωμούς και φυτέψει δάσος!
Εκειά μου πρωτοπάντηξε κι εκειά τονε πρωτόειδα
ως το θελα κι ως το θελε! Κι είχε στο νου ντου πούρι
να κάμει κι ίδια κεια του Ζα θυσία παινεμένη.
Στην ώρ’ απάνω κι ο σαής έφταξεν από πώδε
και φέρνει το κανίσκι σου. Το ρούχο του θανάτου!
Κι αυτός ως του παράγγειλες με το σαή το παίρνει
και βάνει το κι απώς γιαμιάς δώδεκα βούγια πιάνει
καλοθρεμένα σπιτικά ξαθέρι των ταρτάλω,
και σφάζει τα για το θεό κι είχε να σφάξει κι άλλα
πλια παρα μια κατοσταριά λοϊσιμα κουρμπάνια.
Κι έστεκε και καμάρωνε ο μαύρος και χαιρούνταν
την πλουμισμένη φορεσά που ‘φόριε στην θυσία.
Μα ότι ώραν η φωθιά απ’ του δρυγιά τα ξύλα
κι από το αίμα το πολύ-ν έσυρε λαβουρδάνα
έδρωσε σ’ ούλο το κορμί, κι εκόλησε το ρούχο
στ’ απανωκόρμι ντου! Να ιδείς πως είχενε κολήσει
τάξε πως ήτονε χαρκιάς ομπρός απ’ το καμίνι!
ως έδρωσε τον έπιασε φαγούρα στα πλευρά ντου 
Μα μια φαγούρα, φάουσα, σαν να βγαιν’ από μέσα
απ’ το κορμί ντου. Κι ύστερα έρχινηξε να λιώνει
ίδια πως από λιόχεντρας φαρμακερής φαρμάκι
ήτον ο ίδρως τουτοσας και τού ‘τρωε τα κρέτα!
Εσπάρασε! Δρυμιά φωνή σέρνει του Λίχα τότες
του μαυρομοίρη π’ άφταιχτος ήτον στα έργατά σου
κι είπε ντου: «Είντα θάνατο με τούτονέ το ρούχο
μου φερες;» κι αποκρίθηκεν ο μαυροκακομοίρης
απο απ’ τα σένα τό ‘πηρε, κανίσκι να το φέρει!
Κι ο κύρης μ’ ως τον έκουσε κι ας είχε του θανάτου
ρίγος και τον ετάρασσε, τον έπιασ’ απ’ τον πόδα
ίδια-ν από το γόνατο και θέτει τ’ ένα χτύπο
και δείνει ο μαύρος στου γυαλού ένα ψηλό χαράκι
κι εγέμισεν η θάλασσα μ’ άσπρους μυαλούς και μ’ αίμα!
κι όσοι του παραστέκανε απ’ τον περίσσο τρόμο
που πήραν εσκριλίξανε και για το σκοτωμένο
και για το κύρη μου μαθές που τάρασ’ απ’ το ρίγος.
άθρωπος δεν εβρέθηκε μ’ ανάκαρα να πιάσει
ενάντιά του να σταθεί! Κι εσπάρασενε χάμε
κι αντιχτυπούσε το κορμί κι εβαρομουγκαλιούντον
κι απ’ τσι μουγκρές απου βγανε κουνούσαν τα χαράκια
κι αντιλαλιούντον τα βουνά που στέκουν στην Λοκρίδα
κι οι κάβοι που ‘χ’ ο Εγριπος αναγυρού γυρού ντου!
Κι ως έκοψεν ν’ αντιχτυπά στο χώμα το κορμί ντου
και να φωνιάζει με σκριλιές να διπλοκαταράται
το γάμο σας και τον Οινέ που ‘καμε πεθερό ντου 
κι εγέννησέ σε για χαημό δικό ντου κι έλεγέ σε
κακούργα και τση ζήσης του καταστροφή μεγάλη,
γυρίζει μέσα στον καπνό απου τον είχε ζώσει
και με θωρεί αναμεσώς των στραθιωτώ να κλαίω!
Εκάμνισε κι εξάνοιγε και λέει μου: «υγιέ μου,
Σίμωσε επά κι αμοναχό στον πόνο μην μ’ αφήσεις
κι ας έχει φόβο αιτίας μου μην βρεις το θάνατο σου!
πάρε με γιέ μου από πά! κι αμέ με να μ’ αφήσεις
σε τόπο που κιανείς θνητός δεν θα με ξανακούσει!
πάρε με γιέ μου πάρε με αν μου ΄χεις λίγο σέβας
μακρυά απο τούτηνέ την γη. να μην ποθάνω πώδε!»
Ως τα ‘πε τον επιάσαμε γιαμιάς κι εβάλαμε τον
σ’ ένα καράβι κι ήρθαμε με βάσανα μεγάλα
ζάβαλες απ’ τσι πόνους του εβαρομουγκαλιούντον.
Κι εδά ‘ρθ’ η γι-ώρα, γή νεκρό συνοροποθαμένο
να τον-ε ιδείς γή ζωντανό μα σ’ ώρα του θανάτου.
Ετούτανά του κύρη μου να κάνεις κακομάνα
επιάστηκε που πλερωμή να ιδείς από την δίκη
και την κατάρα!  Τούτονά αν στέκει δικιοσύνη
εύχομαι για του λόγου σου! Εσύ πες κακομάνα
για δικιοσύνη! Ξάνοι ‘δα! Στέκει και παραστέκει!
Λώμπης τον πρώτο των αντρώς επά που στέκ’ ο κόσμος
εσκότωσες! κι άλλος κιανείς δεν φανεί σαν κείνο!
ΧΟΡΟΣ
Γιαειντα φευγεις αμίλητη; Ημπας δεν το κατέχεις
πως όποιο σε κοζαίρνει ετσά στο δίκιο τον-ε βγάνεις
αν δεν μιλήσεις!
ΥΛΛΟΣ
....................... Αστε την! Να πά χαθεί να φύγει
να π’ ‘α χαθ’ απ’ τα μάθια μου! Πως θα το νταγιαντίσει
ζάβαλες μάνα να την λέν – Βαρύ πινόμι πούρι!-
σαν και δεν έκαμε δροσά που κάνουν οι μανάδες!
Αστε τηνε χαιράμενη να φύγ’ απ’ την χαρά τζη
κι ότι χαρά του κύρη μου έδωκε τέθοια να ‘χει!

ΤΕΤΑΡΤΟ ΣΤΑΣΙΜΟ
ΧΟΡΟΣ
Eίδετε κόρες είδετε πως έξαφνα ανεφάνη
ο λόγος ο προφητικός τσ’ αρχαίας προφητείας
που ‘λεγε πως σαν έκλειναν δώδεκα χρόνι’ ακαίρια
θα βρει ανάπαψη ο γιος του Ζα από τσι κόπους;
Ως το λεγεν εβγήκανε! Ούλοι θωρούν το πούρι
πως ηύρε σκιας νεκρός εδά τον ξελευτερωμό ντου
απ’ την σκλαβιά!

Κι είντα πως του πασάλειψε το φοβερό φαρμάκι
του Κένταυρου ο δολερός δασκαλεμός αλλότες
Κι είντα πως το φαρμάκι αυτό, ίδια σαν την αφούρα
του Χάρου τον ετύλιξε; Κι είντα πως το ‘χε σάσει
ο ίδιος ο κακός χαημός κι απώς δωσμένο το ‘χε
τ’ αλλου θεριού του φοβερού ν-όφι να το φυλάξει;
Ειντα άλλον ήλιο θελ’ ‘α ιδεί οξω απ’ αυτόν που φέγγει
σήμερο κι ας τον έχωνε τση τρισκαταραμένης
Υδρας το μέγα βάσανο; Κι απανωθιώς απ’ τ’ άλλα
να του σουβλίζει το κορμί κεντρί φαρμακωμένο
απ’ το θεριό το φοβερό!

Δροσά δεν εκαταλαβε-ν η μαυρομοίρα κόρη
απ’ τα κακά απου καμε! αιτία ‘χε μεγάλη
πως θελα μπει στο σπίτι τζη κακομοιριά καινούργια
ο γάμος με την νιούτισκη! Κι εδά όσα την βρήκαν
κι όσα τση δασκαλέψανε κάθεται και τα κλαίει
Μοιρολάται. Δάκρυα, τρέχουν στα μάγουλά τζη!
Κι η μοίρα που την εύρηκε καινούργια προφητεύγει
κακά για λόγου τζη μαθές!

Τρέχουν τα δάκρυα ποταμός! Ρέχτρα ξετελεμένη!
Κι ανεντρανίζει το κακό κι ο πόνος αυγατίζει! 
Αλλοίμονος! Εθοιο κακό μουδ’ απ’ τσι πλια οχτρούς του
δεν θελ’ ‘α βρει ποτές το γιό του Ζα να τον-ε φάει!
Αλλοίμονος! Του κονταριού εξά και μαύρη λόγχη
πού ‘φερες απ’ τον πόλεμο στην Οιχαλία πώδε
ετέθοιου γάμου λάφυρο! Ετσά καινούργια νύφη!
Κι αν δε μιλεί πολύπραγη βρίχνετ’ η γι-Αφροδίτη
και κατασταίνει τσι δουλειές! 

ΠΕΠΜΠΤΟ ΕΠΕΙΣΟΔΙΟ
ΤΡΟΦΟΣ
Αλλοίμονός μου!
ΧΟΡΟΣ Α’
....................... Ειντά τρεξε; Ημπας και σφάλω πούρι
γή θρηνο εφρουκάστηκα να βγαίνει απ’ το παλάτι;
Ειντα να πω;
ΧΟΡΟΣ Β’
................... Κιανείς γροικώ κι απ’ το παλάτι μέσα
άσκημο θρήνο έστεσε! Κι άλλο κακό μας ηύρε!
Ξανοίξετε!
ΧΟΡΟΣ
............... Ειδε κειδέ! αλλαξομορφισμένη
θωρώ την γρα κι εβγήκενε! Τρομαριασμένη δείχνει
πράμα γυρεύγει για να πεί!
ΤΡΟΦΟΣ
.................................... Καλές μου θυγατέρες!
δεν είναι το κακό μικρό απου μας έχει κάμει
το δώρος για τον Ηρακλή!
ΧΟΡΟΣ
...................................... Γερόντισσα, σαν είντα
νέο κακό θα μας-ε επείς;
ΤΡΟΦΟΣ
...................................Σ’ αγιάγερτο στρατάκι
εμπήκε η Δηιάνειρα! δίχως ν’ ανακουνήσει 
μηδε το πόδα τζη! Γροικάς;
ΧΟΡΟΣ
...................................... Ειντά ναι τα δηγάσαις
Επόθανε;
ΤΡΟΦΟΣ
.............. Ως το κουσες!
ΧΟΡΟΣ
................................... Εχάθ’ η μαυρομοίρα;
ΤΡΟΦΟΣ
Ως το γροικάς!
ΧΟΡΟΣ
...................... Αλλοίμονος τση μαύρης! Κάθου! Πέ μας!
Με είντα τρόπο;
ΤΡΟΦΟΣ
....................... Aσκημα! εκακοπόδωκε!
ΧΟΡΟΣ
.....................................................Πε μας καλή γυναίκα! 
Ειντα λοής εχάθηκε;
ΤΡΟΦΟΣ
...............................Μονη κι αμοναχή τζη!
ΧΟΡΟΣ
Ντα είντα πόνος και καημός είντα λοήςτροζάτο 
την έπιασε και στην κοψά επεσε τση σαϊτας
Σαμ είντα ασκημοθάνατο έβαλε με το νου τζη
κι αμοναχή το Χάρο τζη επάντηξε;
ΤΡΟΦΟΣ
................................................ Μα είδες!
Στην κόψη του σιδερικού!
ΧΟΡΟΣ
.................................... Κι είδες την απατή σου
ετούτη την ατσιποδιά!
ΤΡΟΦΟΣ
................................. Κιαμ’ είντας! Δεν την είδα; 
 στην μια τζη πάντα έστεκα!
ΧΟΡΟΣ
......................................... Κι είντα λοής εσφάγει;
πως το ‘καμε; Πέ μας κι εμάς!
ΤΡΟΦΟΣ
............................................. Αμοναχή τζη λέω
το ‘καμε με τα χέρια τζη!
ΧΟΡΟΣ
................................... Μα είντα μου δηγάσαι;
ΤΡΟΦΟΣ
Ως σου το λέω! Ιδια ‘τσα!
ΧΟΡΟΣ
..................................... Μανά μου μια κατάρα
που φερ’ η ξενομπασαρά νύφη στο σπιτικό ντως!
Βέβια κατάρα έφερε!
ΤΡΟΦΟΣ
............................... Κατάρα παινεμένη!
κι απανωθιώς, αν έστεκες ωσαν κι εμέ κοντά τζη
κι εθώριες τα ξετέλεψε ‘θελα την-ε λυπάσαι!
ΧΟΡΟΣ
Θε μου πως ενταγιάντισε-ν έθοιο κακό να κάμει
γυναίκα πράμα!
ΤΡΟΦΟΣ
................... Ως το λες, κακό ξετελεμένο!
Μα γροίκα μου για να κατές και για να μου πιστέψεις
πως το καμ’! Απης ήμπενε εις το παλάτι μέσα
αμοναχή τζη τον υγιό είδε στσ’ αυλής την μέση
να σάζει στρώμα μαλακό πρίχου ν’ αντιγιαγύρει
στου κύρη ντου. Εχώστηκε να μην την ειδεί κιανένας 
κι απώς έπεφτε στσι βωμούς κι έσερνε μέγα θρήνο
πως μοναχήν επόμεινε κι ότι θελ’ ‘α τση τύχει
από τα χρειασίδια τζη το πιανε κι εθρηνάτο
Στσι κάμερες εγύριζε επά κι εκεί με κλάημα
κι όπου βριχνε φαμέγιο ντως έσερν’ ανεφωνίδι
κι εβαροκαταρούντανε το ριζικό τζ’ η μαύρη.
και πως δεν είχε δύναμη άλλα παιδιά να κάμει!
Απής επάψε το πολύ κλάημα θωρώ και μπαίνει
στου Ηρακλή την κάμερα. Χώνομαι και θωρώ την 
χιράμια και σεντονικά στην στρωμαθιά να στρώνει
κι απής τα ‘πόστρωσε γιαμιάς έπεσ’ απανωθιώς τως
κι ύστερα ανεκουρκούβισε στην μέση στο κρεβάτι
κι έρχιξε κλάημα από ξαρχής και μοιρολόϊ μέγα
κι ήλεγε «Αχι πάστε μου κι άχι καλό κρεβάτι
αφήνω σας χαιρετισμό στερνό και πρικαμένο
ποτές απο ντα δα κι ομπρός δεν θα με ξαναειδείτε
να θέσ’ απανω σας»! Κι απώς με την δεξά τζη χέρα
σέρνει και λει τον πέπλο τζη από την κομπωσά ντου
ίδια από κειά που μια χρυσή περόνα τον-ε κράθιε.
γδυμνά φανήκαν τα βυζά κι ούλ’ η ζερβή τση πάντα
κι η χέρα τζη. Ετότεσάς γιαγέρνω τα μπρος πίσω
να πα να βρω ογλήγορα κατά την μπόρεσή μου
το γιό τζη, κι ηύρηκά τονε κι είπα ντου το πλοκιό τζη.
Κι ίσαμε να γιαγύρομε κι οι δυο οπίσω πάλι
την βρήκαμε με δίστομο μαχαίρι κονισμένο
να ‘χει καρφώξει στα πλευρά κι είχενε σοτρυπήσει
το σκώτι και το μπέτη τζη. Φωνή συρεν ο γιος τση,
ως να την ιδεί εκάντισε, ο μαυροκακομοίρης,
πως η περίσσα όργητα που τση ‘χε την αμπώξε
στο θάνατο. Αργά ‘μαθε απ’ του σπιθιού τσ’ αθρώπους
πως ότι κι αν εδιάστηκε ακόντας το ‘χε κάμει
πως εφρουκάστει του θεριού στα όσα τσ’ είπ’ αλλότες.
Κι έσυρε μούγκρος ο υγιός κι εδερνοκοπανάτο
ανάδια τζη κι εφίλιε ντην στ’ αχείλια να ξυπνήσει.
Πλευρό πλευρό κειτούντονε κι εβαραστέναζέ τζη
κι έλεγε πως την κόζαρεν άδικα των αδίκω
κι εγροίκας του στο κλάημα ντου κι ήλεγε πως εμπήκε
σ’ ατζιμπραγόν ορφανεμό ‘πο κύρη κι από μάνα.
ιδια τσα-έ γενήκανε κι όποιος αναθαρέψει
πως έχει ομπρός του γή πολλές γή δυο σκιας μέρες μόνο
να ζήσει σαν τον άθρωπο δεν έχει νου ψιχάλι
Δεν έχει πούρι ταχυνή αν δεν καλοτελέψει
η σημερνή! Γροικάτε μου;

ΠΕΜΠΤΟ ΣΤΑΣΙΜΟ
ΧΟΡΟΣ
Ποιο απ’ τα δυο να πρωτοκλάψω; Αχι!
Δεν ξεχωρίζω ζάβαλες η μαύρη
ποιο ‘ναι πλια μελανό πλιο μαύρο ποιό ‘ναι!

Οσα θωρώ να γίνουνται στο σπίτι
γή όσα περιμένω να γενούνε
ίδιο φοβο μου δείνουν να περάσω.

Ε, και να γίνουντον να πιάσει λέει
ένας αέρας πρίμος να φυσήξει
να μ’ έπερν’ από πώδε να με πάει
μακρά πολλά μακρά να μην πομείνω
επά να ιδώ του Ζα το γιο να φτάνει
μην τον –ε ιδώ καθόλου μην ποθάνω
σαν φτάξει μ’ ανταγιάντιστους λω πόνους
γιαγέρνει ως λέν οπίσω στο παλάτι
αχι και ποιος θα δηγηθεί τα πάθη.

Σιμώνει δεν είναι μακρά σιμώνει
ο που κλαιγα ωσάν την ποταμίδα
Ε, ν’ την την συντροφιά των ξένων! Ε, ‘ν’ την!
Πως τον-ε κουβαλούνε; Σαν τον φίλο
σέβουνται και τα ζάλα ντως μετρούνε!
κι εκείνος δεν μιλεί από το στρώμα!
Είντα να πω κοντό ‘ν’ αποθαμένος
κοντό κοιμάται; Είντα να λογιάσω;

ΕΞΟΔΟΣ

ΥΛΛΟΣ
Αχι! πατέρα μου καλέ! Αλλοί κι αλλοίμονός μου
Είντα να πω για λόγου σου! Είντα θα ξετελέψω
Είντα κύρη θ’ απογενώ
ΓΕΡΟΝΤΑΣ
.................................. Σώπαινε μπλιο παιδί μου!
Σώπα να μην ξυπνήσουνε οι πόνοι του κυρού σου!
Ζεί κι ας κοιμάται! Δάκασε να χείλια σου μην κλάψεις!
ΥΛΛΟΣ
Ειντα ‘πες γέρο; Ζει μαθές;
ΓΕΡΟΝΤΑΣ
........................................ Σώπα να μην ξυπνήσει!
Μην τον-ε βγάλεις απο κεια απου ‘ν’ υπνοδοσμένος
τσ’ αρρώσθιας του τ’ άγριο θεριό να μην ανεντρανίσει
ΥΛΛΟΣ
Αχι και πως θα δυναστώ ο μαύρος να σηκώσω
ετέθοιο βάρος. Χάνω τα! Εμαύρισ’ η ψυχή μου!
ΗΡΑΚΛΗΣ
Ζα κύρη και που βρίχνομαι; Μ’ είντα λοής αθρώπους;
Γιάειντα μου δείνεις βάσανα κι έτσα περίσους πόνους!
Αλλοίμονός μου τ’ άτυχου! Αχι κι αλοίμονός μου!
Ερχιξε να με καταλεί η γι-έρμη αρρώσθια πάλι!
ΓΕΡΟΝΤΑΣ
Θωρείς εδά; Δεν ήπρεπε καθόλου να μιλήσεις
κι από τα ματοτσίνορα τον ύπνο ντου να βγάλεις;
ΥΛΛΟΣ
Δεν το νταγιάντισα να ιδώ ετσά κακό μεγάλο!
ΗΡΑΚΛΗΣ
Θεμέλια ιερότατα απου ‘στε στο Κηναίο
Ζα! Μέγα Ζα! Ειντα λογιώς μ’ έχεις ξεπλερωμένο;
Ειντα κακήν αντίχαρη μου ‘χεις δοσμένη κύρη!
Είντα πληγή κι είντα ψακή κι είντα μεγάλη λούβα
μου δωκες που δεν μου βγαινε να ‘χ’ ο κακογραμμένος
Δεν μου βγαινε! Δεν μου ‘πρεπε ν-ετέθοιο ψακωτήρι
τση μάνητας να μυριστώ κι απάνω μου να σέρνω!
Ποιος θα βρεθεί, γή με γηθειά γή με ρεμέδιο χέρας,
όξ’ απο σένα μέγα Ζα, τον πόνο μου να γιάνει
Δεν βρίχνεται! Δεν θ’ αξιωθώ να ιδώ ετέθοιο θάμα!
Ω πως πονώ! Αφήτε με! Αντρες αφήσετέ με!
Αφήτε με τον ύστερο ύπνο να πα να θέσω!
Γιάειντα μου ‘γγίζεις; Μη μωρέ! Γιάειντα με γέρνεις Γιάειντα;
Ω πόνος! Ω κακός σφαμμός! Οτι κακό μ’ ευρήκε,
εδά εσονεντράνισε κι ας είχενε λουπάξει!
Ω! Πως πονώ! Πονώ μωρέ! Ξαναγιαγέρνει ο έρμος!
Ξαναχτυπά και στουμπακά! Ω πως πονώ! Ζά πόνος!
Αντρες, κακοί κι αντίδικοι ποιος τόπος, μαύρος τόπος,
Ποιος τόπος σας εγέννησε; Ελληνοι ζάρεν είστε;
Ετόσανα περάσαμε στση θάλασσας την πλάτη
κι ετόσανα στα ύλατα ν-έχομε ξετελέψει
κι εδά δεν βρίχνετ’ ένας σας σε τούτην την αρρώσθια 
να σύρει μπάρε μου σπαθί γή μια φωθιά ν’ ανάψει
να με γλιτώσει απ’ το κακό! Γιαέιντα κακούργοι γιάειντα;
Γιάειντα μωρέ δε βρίχνεται ένας ν’ αντιπατήσει
την έρμη μου την κεφαλή να κόψει; Αλλοίμονός μου!

ΓΕΡΟΝΤΑΣ
Υγιέ μου, σίμωσ’ έπαδε! εσένα λω ταιριάζει
Στην εδική σου δύναμή παρα στην εδική μου!
Σίμωσε! Κάμε το πρεπό! Πιάσε τον! Σήκωσέ τον!
αν βρει σωσμό καλι’ από σε να τον-ε βρεί παιδί μου
παρ’ από ‘μένα!
ΥΛΛΟΣ
......................Ε, ‘ν’ με-έ! Επιασα και βαστώ τον!
μα ως θωρώ δεν δύναμαι απ’ τσι παντέρμους πόνους 
μούδε αν σταθώ αμοναχός μούδε και μ’ άλλους πούρι
να τον-ε βγάλω! Μόνο ο Ζας τα διαφεντεύγει τούτα!
ΗΡΑΚΛΗΣ
Υγιέ μου! Πού ‘σαι; Πού ‘σαι γιέ; Α, επαέ; Παιδί μου!
Πιάσε με! Πιάσε με μωρέ! Πιάσ’ ανεσήκωσέ με!
Αλλοίμονός μου! Μοίρα μου! Αλλοί κι αλλοίμονός μου!
Ω πως χτυπά! Ω!  Χάνομαι! ‘Ερμη παντέρμη αρρώσθια
πως τζαγκρουνάς και γδέρνεις με! Πώς με κακοποδίδεις!
Ω Αθηνά καλή κερά λούβα κακή με γδέρνει
Εγιάγυρε και σέρνει με λουρίδια! Πιάσε γιέ μου!
Πιάσ’ ένα κοβγερό σπαθί τον κύρη ανε λυπάσαι
και σφάξε με απο τον καφά! Γιάτρεψε τον καημό μου!
Γιάτρεψε την καημαθιά και την παντέρμη λαύρα
που μ’ έναψε η μάνα σου η τρίσκαταραμένη!
Που δεν εγνώρισε θεό! Που να την ιδώ να πάθει 
τα ίδια κι απαράλαχτα που μου ‘χει ξετελέψει,
και χάνομαι! Του Ζα αδερφέ! Αχι παντέρμε ν-Αδη!
Αδη γλυκέ, καμ’ έλεος και δώ μου μπλιο τον ύπνο!
Δώ μου καιρό να κοιμηθώ Τον Χάροντα μου πέψε!
Πέψε μου μπλιο τον Χάροντα για να με ξεμπερδέσει!
ΧΟΡΟΣ
Τα που φρουκάστηκα τ’ αντρούς κουζουλαμό μου φέρνουν!
Πως ήρθε σ’ έτσα καταδιά έθοιος μεγάλος ρήγας;
ΗΡΑΚΛΗΣ
Πολλώ λογιώ πολλά κακά που να τα πεις τρομάσεις
επάλεξα κι εσήκωσα κι εκόψανέ μ’ οι κόποι
μα μέχρι ‘δα έθοιο κακό, μούδε του Ζά το ταίρι
μου ‘δωκε, μουδ’ ο Ευρυσθές, που μου ‘χε μέγα μίσος!
Ωσάν κι αυτό που μου ‘καμε τ’ Οινέ η θυγατέρα,
η δολερή, απου ‘ριξε στσι πλάτες μ’ αποπάνω
ετσά φαντό που το χουνε φαμμένο οι γι-Ερυνίες!
Κι εδά με καταλύ μωρέ! Εκόλησενε πούρι
στο μπέτη μου και το κριάς απο βαθιά μου τρώει
ίδια στσι φλέβες ήμπενε που τρέχουν στσι φλεμόνους
και μου ξεραίνει και ρουφά το αίμα του κορμιού μου!
Εποπιπίλισέ με μπλιο κι εχάθηκ’ η γι-εξά μου
κι εκαταλύθει το κορμί! Ε, δε κακό πεδούκλι
που με βαστά και δένει με και με κακοποδίδει!
Εθοια δουλεια κακή δουλειά δεν έπαθα ποτές μου
μουδε σε τόπο του σπαθιού μουδε οντεν εμπήκα
σ’ αμάχη με τσι γίγαντες τση μάνας γής τα τέκνα
μουδ’ οντεν επάλαιγα με τα θεριά του κόσμου
μουδε απο ξένους γή δικούς μουδε σε τόσους τόπους
που πήγα και ξεβρώμεσα από τσι σκανισές τως
μα μια γυναίκ’ αμοναχή δίχως αντρειωσύνη
αμοναχή μου το καμε κι άρματα δεν εβάστα!
Υγιέ μου δείξε μου γιαμιάς πως είσαι βέβοιος γιός μου
και δεν τιμάς την μάνα σου μούδε και λες την μάνα!
Εμπα γιαμιάς στο σπίτι μας και φέρε μου την όξω
την σκύλα που σ’ εγέννησε βάλε στα δυο μου χέρια
να ιδώ αν έχεις πλια καλά εκείνηνά γή μένα
ως θα θωρείς είντα λογιώς θα την κακοποδώσω!
Αειντες υγι’ εύρ’ ανάκαρα λυπήσου με και τρέχε
λυπήσουμε που κλαίω ‘πα σαν την κοπελοπούλα
που ποιος θα βρίχνουντον να πεί πως έχει με ποτές του 
θωρώντας σ’ έτσα καταδιά Εγώ μαι που στα πάθη
δεν έβγανα αναστεναγμό κι εδά θωρείς παιδί μου
πως ίδια σαν το θηλυκό θρηνολογώ ο μαύρος.
Ερχου υγιέ μου στάσου επά στάσου στην μια μου πάντα
να ιδείς ακαίριο το κακό απου ‘χω παθομένο
ελα κι ότι μου γίνηκε θα σου το ξεσκεπάσω!
Ιδέτε ούλοι σας μωρέ το μισοφαωμένο
κορμί μου! Δέτε ούλοι σας το κακοποδωμό μου
Την καταδιάν απου φταξα! Αλλοί και τρίσαλλοί μου!
Ω! πως πονώ! Κακή σουβλιά μ’ αντιπερνά το μπέτη
Παντέρμη αρώσθια μια στιγμή ήσυχο δεν μ’ αφήνεις
μονο με τρως αζωντανό! Αδη μου μέγα ρήγα
κάμε καλό και πάρε με! Αχι φωθιά του Δία
παίξε μου χτύπο να καώ! Αφέντη βασιλιά μου!
ρίξε μου λαύρα τ’ουρανού, μέγαν αστροπελέκι!
Ρίξε μου κύρη, σαϊθιά! Ω τον παντέρμο πόνο!
έναψε πάλι από ξαρχής και τρώει το κορμί μου!
Αχι παντέρμα χέρια μου και μπέτη μου και πλάτες!
Αχι βραχιόνια μου γερά! Εσείς παντέρμ’ αλλότες,
εσείς εκαταλύσετε το λιόντα στην Νεμέα
που τον ετρέμαν οι βοσκοί, τ’ ανήμερο θηρίο,
κι άθρωπος δεν του σίμωνε. Εσείς, αμοναχά σας
το εννιακέφαλο θεριό την Υδρα από τη Λέρνη
εδώκετε του χάροντα, εσείς και τσι κενταύρους
έχετε δώσει του χαημού κι ας ήτονε θερία
μπεγίρια με κορμιά αντρώς τσ’ άνομους τσι κακούργους
που δεν ελογαριάζανε νόμο θεού κι αθρωπων.
και το θεριό τ’ Ερύμανθου και τ’ Αδη το κουλούκι
που γέννησε κι ανάθρεψε η λιόχεντρα αλλότες.
Εσείς εκαταλύσετε τον όφι, τον δραγάτη
που ‘χανε στο περβολί ντως, στα μήλα, οι γι-Εσπερίδες.
Εσείς μωρε μ’ αειδάρετε σε τόσους μύριους κόπους
και δεν ευρέθηκε κιανείς να με νικήσει πούρι!
Μα ‘δα θωρείτε μωρέ πως κείτομαι στο χώμα
αδύναμος και κρέμουνται τα κρέτα μου να πέσουν
μαύρη αρρώσθια λιώνει με και κακοπάω ο μαύρος!
Εγώ απου με λέγανε άριστης μάνας τέκνο
και γιό του Ζα που το θρονί έχει στα επουράνια
Μα ένα να κατέχετε πως κι αν δεν είμαι πράμα
και να σαλέψω δεν μπορώ, εκείνηνά που φταίει 
θα την ξεκάμω! Μόνο ‘πά να ρθει κι ας είμ’ ως είμαι!
να μάθει και να πει κι αλλού πως ότι ‘κανα ζώντας
το κάνω και θανώντας μου κακούς να ξεπλερώνμω!
ΧΟΡΟΣ
Ελλάδα κακορίζικη πένθος που θα περάσεις,
οντε θα κλείσει τούτοσές τα μάθι’ ο αντρειωμένος!
ΥΛΛΟΣ
Κύρη σαν μου δωκες καιρό να πω κι εγώ να λόγο
σώπα και γροίκησέ τονε ως κι αν σε σφάζ’ ο πόνος!
Χάρη μεγάλη σου ζητώ ότι είναι δίκιο να χω!
Πάψε την τόσην όργητα, πάλυνε το θυμό σου
αλλιώς κι η λύπη κι χαρά που θες ανέμου πάνε!
ΗΡΑΚΛΗΣ
Πε γλήγορα το θες να πείς! Δροσά δεν σου καντίζω!
Πολλές περιπλοκάδες λες!
ΥΛΛΟΣ
................................... Ηρθα αφέντη κύρη
για να σου πω τση μάνας την καταδιά. Φρουκού μου!
και πως ακόντας έσφαλε!
ΗΡΑΚΛΗΣ
................................... Κακέ υγιέ κι ανάξιε!
Εχεις ανάκαρα μωρέ να πεις για την μανά σου
που σκότωσε τον κύρη σου και θες να σου γροικήσω;
ΥΛΛΟΣ
Πολλά γεννήκαν. τσ’ αντρειάς δεν είναι να σωπάινω!
ΗΡΑΚΛΗΣ
Κιαμ’ είντα! Εκαμε πολλά κακά η γι-αφεδιά τζη!
ΥΛΛΟΣ
Ε, γροίκα και τα σημερνά κι άλλαξε την βουλή σου!
ΗΡΑΚΛΗΣ
Λέγε! μα σέβου μην φανείς ανάξιος για υγιός μου!
ΥΛΛΟΣ
Φρουκού μου σκιάς. Επόθανε! Εδά πλια μπρος εσφάγει!
ΗΡΑΚΛΗΣ
Ποιος είν’ απου το διάστηκε! Κακό μου λες μεγάλο!
ΥΛΛΟΣ
Αμοναχή τζη το καμε! Αλλος δεν το ‘χει κάμει.
ΗΡΑΚΛΗΣ
Αλλοίμονός τσ’! Από ν-τα ‘με έπρεπε να ποθάνει!
ΥΛΛΟΣ
Είπα σου αν εκάτεχες θα ‘πάλυεν’ ο θυμός σου!
ΗΡΑΚΛΗΣ
Πάλι τα δίφορ’ ‘αρχιξες πέ μου το θες καθάρια!
ΥΛΛΟΣ
Μονολογής, κι αν έσφαλε, ήθελε το καλό σου!
ΗΡΑΚΛΗΣ
Καλό! Υγιέ πανάτιμε! Τον κύρη σου να βλάψει;
ΥΛΛΟΣ
Εθάριε πως με μαγικό εσέ θελ’ ‘α κερδίσει,
ως είδε κι έφταξεν ‘παε μια νύφη πλια τζη νέα!
ΗΡΑΚΛΗΣ
Και ποιος εβρέθηκε επα-ε από τσι Τραχινίους
μάγος ετόσο δυνατός; 
ΥΛΛΟΣ
..............................Ο κένταυρος ο Νέσσος! 
Από παλιά την είχενε αφέντη συβασμένη
πως μ’ έτονά το μαγικό θα ‘χε τον έρωντά σου!
ΗΡΑΚΛΗΣ
Eφταξε σκιας το τέλος μου! Αλλοί κι αλλοίμονός μου! 
Εχάθηκα ο δύστυχος κι ο τρίσκακογραμμένος!
Εχάθηκα! Σβήνει το φως απου ‘φεγγε για μένα!
Εδά μονο το κάντισα, σ’ είντα κακόν εμπήκα!
Εχασες τον πατέρα γιε. Μα πρίχου με σοχάσεις,
αμε και φώνιαξέ μ’ επά τ’ αδέρφια σου να ‘ρθούνε.
Φώνιαξε και τση μάνας μου τσ’ Αλκμήνης να ‘ρθει πώδε,
που ‘ταν του πρώτου στσι θεούς του Ζα παντέρμο ταίρι.
Πε’ τως, να ‘ρθουν ν’ ακούσουνε τα ύστερνά μου λόγια,
κι όσά μελλούμενα θα πω και θα ξεφανερώσω!
ΥΛΛΟΣ
Δεν είν’ η μάνα σου ‘παέ! Μονό ‘ναι παωμένη
στση Τύρινθας τσ’ ακρογυαλιές και ζει αμοναχή τζη!
Κι αλλ’ απο τα κοπέλια σου τα ‘χει και τ’ ανεθρέφει,
κι άλλα στην χώρα των Θηβών έχουν την κατοικιά ντως!
Σ’ όσους σου παραστέκομε, πε ότι θες πατέρα,
κι εμείς θα σε συντρέξομε!
ΗΡΑΚΛΗΣ
………………………. Ε, γροίκα σκιας υγιέ μου
και διάξε κατα που θα πω, για να ‘σ’ αντάξιος μου!
Παλιός χρησμός του κύρη μου του Ζα ‘χε προφητέψει,
πως δεν θελ’ ‘α βρεθεί θνητός εμένα να σκοτώσει,
μόν’ απ’ τον Αδη γείς νεκρός θα το ‘κανε! Γροικάς μου;
Κι είδες το; Τ’ άγριο θεριό ο Κένταυρος ο Νέσσος,
κατά που μου προφήτεψαν, νεκρός εσκότωσέ με!
Κι ως έβγηκαν αληθινά και τούτα βγαίνουν κι άλλα.
Άλλος χρησμός, που στον παλιό στέκει κι απανωβγαίνει.
Εγώ, τον είχα αμοναχός γραμμένο, σαν εμπήκα
βαθιά στα δάση των Σελλών, που ‘χουν το χώμα στρώμα,
απ’ του κυρού μου το δρυγιά που ‘λεγε τσι μαντείες.
Είπε μου πως θα ‘ρθει καιρός, -κι έ, ‘ν’ τον-ε, έ, απού ‘ρθε,-
απου θα ξετελεύγανε κι οι γι-εδικοί μου κόποι.
Κι εθάρουν ίσαμε κι οψές, πως θα καταλαγιάσω,
μ’ άλλο δεν εσυνείκαζε, παρά πως θα ποθάνω.
Μαθώς οι κόποι παύγουνε ω-για τσ’ αποθαμένους.
Θωρείς τα γιέ; Του κύρη μου βγαίνουν οι προφητείες!
Κι ως βγαίνουν τούτες ξάστερα, πρέπει κι εσύ παιδί μου,
δικός κι ορτάκης να γενείς, σύμμαχος μετα μένα!
Μην, απ’ το πείσμα το πολύ, λόγια πικρά μου βγάλεις,
μα κάμ’ οπίσω, βόηθα με και νόμο πρώτο κάμε
του κύρη ν’ αφρουκάζεσαι.
ΥΛΛΟΣ
……………………….. Ντρέπομ’ αφέντη κύρη
που σ’ αντιμίλησα πλια μπρός, κι ότι μου πεις θα κάμω!
ΗΡΑΚΛΗΣ
Δω μου πλια μπρος την χέρα σου την δεξιά να πιάσω!
ΥΛΛΟΣ
Ντα είντα δέσιμο βαρύ, γυρεύγεις και το θέλεις;
ΗΡΑΚΛΗΣ
Δω μου την χέρα σου γιαμιάς! Κι άλλο μην κακοβάνεις!
ΥΛΛΟΣ
Πάρε την! Είπα σου ποτές δεν θα σ’ αντιπατήσω!
ΗΡΑΚΛΗΣ
Αμνωξ’ εδά στον μέγα Ζα που μ’ έχει γιο…
ΥΛΛΟΣ
……………………………………… Σαν είντα;
Δεν θα μους πείς ειντα γυρές να κάμω;
ΗΡΑΚΛΗΣ
………………………………….. Πως θα κάμεις
για χάρη μ’ ότι θα σου πω!
ΥΛΛΟΣ
………………………. Νη μα το Ζα! Αμνόγω!
ΗΡΑΚΛΗΣ
Κι αν δεν το κάμεις, άδικο μεγάλο να σου τύχει!
ΥΛΛΟΣ
Δεν θα μου τύχει! Μνόγω σου πως θα το κάμω! Λέγε!
ΗΡΑΚΛΗΣ
Κατέχεις την κορφή του Ζα, απανωθιώς στην Οίτη;
ΥΛΛΟΣ
Κατέχω την, πολλές φορές εσφαξα ‘κεια κουρμπάνια!
ΗΡΑΚΛΗΣ
Ιδια σε κείνη την κορφή πρέπει να π’ ‘α με βγάλεις,
αμοναχός, γή με πολλούς, κι απόκειας να στοιβάξεις
ξύλα δρυγιάδων μπόλικα και κουμουλιά αργουλίδες
κι απανωθιώς τως, το κορμί του κύρη σου να θέσεις.
Κι απώς να τ’ άψεις με κλαδί από βαθυσκιο πεύκο,
να δώσεις του κορμιού φωθιά και να το κάψεις γιέ μου!
Δίχως φωνές και κλάηματα, αστέναχτος να στέκεις
κι αδάκρυτος, ως καθως πως ταιριάζει στον υγιό μου
Κάμε το γιέ μου! Κάμε το! Να μη σου πιάσω ινάτι,
κι έρθει κατάρα να σε βρει, μα ζήσεις, μα ποθάνεις!
ΥΛΛΟΣ
Ειντά ναι κύρη τα που λες! Είντα ‘ναι τα μου διάστεις;
ΗΡΑΚΛΗΣ
Οσα μου πρέπουν να γενούν! Αλλιώς, καινούργιο κύρη
να πα να βρεις! Δικό μου γιο να μη σε ξαναπούνε!
ΥΛΛΟΣ
Ηγούη μου! Ειντά ν’ αυτά πατέρα που δηγάσαι
Φονιάς σου με τα χέρια μου θα π’ ‘α γενώ; Απατός μου;
ΗΡΑΚΛΗΣ 
Οϊ και φονιάς, μονο γιατρός και λυτρωτής στα πάθη,
απου περνώ!
ΥΛΛΟΣ
………….. Ντα πώς μαθώς, θα γιάνω το κορμί σου
σαν θα το κάψω;
ΗΡΑΚΛΗΣ
…………….. Αχι γιε, κι αν σε τρομάσει τούτο,
πιάσε και τ’ άλλα κάμε σκιας!
ΥΛΛΟΣ
…………………………..Στ’ αόρι να σε βγάλω
δεν θ’ αρνηθώ!
ΗΡΑΚΛΗΣ
…………… Και την πυρά, απου ‘πα, θα μου σάσεις;
ΥΛΛΟΣ
Κατα που θες, μα λόγου μου μούδε θα την αγγίξω.
Τ’ άλλα τα κάνω, ως τα θες, μην έχεις έγνοια λέω!
ΗΡΑΚΛΗΣ
Καλά! Και τούτονά δοικά! Μα κάμε μου μια χάρη
μικρή, ν-ομάδι στσι τρανές!
ΥΛΛΟΣ
……………………… Ας είναι και μεγάλη!
Οτι ζητήξεις, κάνω το!
ΗΡΑΚΛΗΣ
………………….. Κατέχεις, μωρε γιέ μου,
την θυγατέρα τ’ Ευρυτου;
ΥΛΛΟΣ
………………………. Για την Ιόλη λες μου;
ΗΡΑΚΛΗΣ
Ναίσκες! Και θελημάτεψε να κάμεις το διατάσω!
Αυτήν, σαν μ’ εύρει θάνατος, αν μου χεις ως λες σέβας
και δεν θελήσεις τά ‘μνωξες να τα τσαλοπατήσεις,
πάρε τηνε γυναίκα σου και μην μου παρακούσεις!
Αλλος κιανείς να μην βρεθεί, απ’ τσ’ άντρες απου ζούνε,
την που ‘θετε με λόγου μου, γυναίκα ντου να πάρει,
οξ’ απο σένα! Ναί υγιέ! Παντρέψου την λέω!
Συβάσου μου, ως μ’ έκουσες για τ’ αλλά τα μεγάλα,
και στα μικρά φρουκάσου μου και κάμε μου χατήρι.
ΥΛΛΟΣ
Εγιούγια μου! Κακό βαρύ άρρωστο να πικράνω,
μα και δεν ειναι τσ’ αθρωπιάς να συβαστώ στα λεει!
ΗΡΑΚΛΗΣ
Μιλείς, σαν να μην θες υγιέ, να κάμεις τα που θέλω!
ΥΛΛΟΣ
Ποιος θα ν-εμπόριε κύρη μου, -να ‘χει τα λογικά ντου
και να μην είχε απ’ τσι θεούς τρέλα ξετελεμένη-
Ποιος θα ν-εμπόριε, να ‘παιρνε ταίρι-ν, όποια ‘ν’ αιτία
για τση μανάς του την θανή και για το ποδωμό σου;
Καλιά πατέρα να χαθώ, παρά μ’ όσους δεν θέλω
να ζήσω!
ΗΡΑΚΛΗΣ
………. Ε, πως φαίνεται πως τούτοσές, σα φύγω,
δεν θα διαστεί το χρέος του! Μα των θεών κατάρα,
να ‘χεις, αν παρακούσεις σκιας!
ΥΛΛΟΣ
…………………………. Ως το θωρώ πατέρα,
κατα που ‘σ’ άρρωστος μιλείς!
ΗΡΑΚΛΗΣ
…………………………… Εσύ ‘σαι, γιέ μ’, αιτία
και το κακό που ‘συχαζε εξύπνησέ-νε πάλι!
ΥΛΛΟΣ
Αλλοίμονός μου! Δεν μπορώ να ξεπορίσω! Αλλοί μου!
ΗΡΑΚΛΗΣ
Γιάειντα μωρέ τον κύρη σου δεν αφρουκάσαι; Γιάειντα;
ΥΛΛΟΣ
Και πως θα μάθω αφέντη μου τ’ άδικο να ξετρέχω!
ΗΡΑΚΛΗΣ
Δεν θα ξετρέξεις τ’ άδικο, αν γιάνεις την καρδιά μου!
ΥΛΛΟΣ
Και θες προθυμερά μαθές, να κάμω τα που μου ‘πες;
ΗΡΑΚΛΗΣ
Ναίσκες και βάνω τσι θεούς μαρτύρους στα που θέλω!
ΥΛΛΟΣ
Ε, να τα κάμω θέλει σκιας! Και στσι θεούς θα δείξω
πως είναι αμοναχικά έργα σ’ αφέντη κύρη!
Λέω πως δεν θα μπλέξω ‘τσα, αν δε σε παρακούσω!
ΗΡΑΚΛΗΣ
Καλά το πας στην υστεριά! Μα καμ’ ακόμη γιέ μου
την χάρη που σου ζήτηξα, πρίχου με πιάσει κρίση
γή μου ξανάρθει η μαχαιριά του πόνου. Πιάσετέ με
και βγάλετέ με στην πυρά! Σηκώσετέ με! Ναί σας!
Ας είναι σκιας τούτη η φωθιά ανάπαψη μεγάλη
τ’ αντρούς και τέλος!
ΥΛΛΟΣ
…………………Πράμα σκιας δεν θα μ’ αλικοντίσει
να κάμω τα που πρόσταξες και μ’ αναγκάζεις κύρη!
ΗΡΑΚΛΗΣ
Αειντεστε μπλιο! Σαλέυγετε πρίχου ξαναξυπνήσει
η γι-έρμ’ αρρώσθια! Ε, ψυχή! Σίδερ’ ατσάλι ζώσου!
Βάλε φραγή στο στόμα μου! Σφάλιξε την φωνή μου!
Κάμ’ ‘α φανεί εκόντας μου η πράξη που δεν θέλω!
ΥΛΛΟΣ
Αντρες σηκώσετέ τονε! Κι εμέ συντρέξετέ μου
Και συμπαθήσετέ μ’ αυτά, που πα’ να κάμ’ ακόντας
Και των θεώ πιάστ’ όργητα! Σέβας να μην γροικάτε!
Απου θωρούν τα γίνουνται και δεν τ’ αλικοντίζουν,
κι ας λεν πως τον εγέννησαν και πως τον έχουν γιό ντως!
Οσα μελούμενα γενούν, κιανείς δεν τα κατέχει
μα όσα γίνουνται ίδια-δα είν’ αδικιά μεγάλη
για λόγου μας, κι είν’ εντροπή για τσι θεούς! Δεν είναι;
Κι απανωθιώς, ειναι καημός για κείνονά απου ‘χει
και σέρνει τέθοια βάσανα!

ΧΟΡΟΣ
…………………..Πρόβαλ’ από το σπίτι!
Πρόβαλε κόρη! Πρόβαλε απου ‘ταν τυχερό σου
τόσους θανάτους μονομιάς, να ιδείς παλιούς και νέους
και τόσανά παθήματα, ανήκουστα στσ’ αθρώπους!
Κι απανωθιώς τως στέκει ο Ζας!



