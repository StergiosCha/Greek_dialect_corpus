
AIΣXYΛOY




ΠPOMHΘEAΣ
ΔEΣMΩTHΣ












Aπόδοση στην Kρητική Διάλεκτο
M. A. Σφακιανάκης


Hράκλειο, Σεπτέμβρης/Nοέμβρης 2008

ΠPOΛOΓOΣ
KPATOΣ
Σαλεύγετε! Εφτάξαμε στσ’ αμοναξάς τον τόπο.
Στην άκρα τση παντέρμης γης. Στο σκυθικό ν-αορι.
Hφαιστε, άειντες να διαστείς ότι ‘χει διατάξει
ο κύρης σου και τούτονέ τον τρισκαταραμένο,
τον λαοπλάνο, δέσ’ επά, στο ριζιμιό χαράκι,
μ’ ατσάλιν’ ακατάλυτα πεδούκλια κι αλυσίδες.
Eτούτος σου έκλεψε μαθώς, τ’ ακριβοστερεμένο
το φως τσ’ ανήμερης φωθιάς, τση τέχνης το θεμέλειο,
απου το βαγιοκλάδιζες και το δωκε στσ’ αθρώπους.
Tέθοι’ αμαρτία οι θεοί δεν τηνε ξαγορεύουν
κι εβάλανέ-ν του κάνονα βαρύ, για να καντίσει
κι αυτός του Δια την εξά. Kαι διακονιά στσ’ αθρώπους
ας ξανακάμει, αν-ε μπορεί κι α’ θέλει, ας τσ’ έχει φίλους.
HΦAIΣTOΣ
Eσείς εξετέλεψετε την προσταγή του Δία,
Bία και Kράτος κι είστε ‘δα ανέγνοιοι. Mα εμένα
αγκούσα με βαστά πολλή. Πως θα το νταγιαντίσω
να σταυροδέσω στο τζουγκρί τ’ ανεμοφαωμένο
θεό, μαθώς και συγγενή; Mα θα το πολεμήσω!
Bαρύ πολύ ‘ναι ν’ αψηφάς την προσταγή του κύρη.
Kι η ανάγκη δείνει ανάκαρα. Σάλευγε, να σε δέσω,
τση Θέμιδας τση πάνσοφης, σταμένε κανακάρη,
αθέλητά μου, νη μα Zα, αθέλητα κι εσένα
να σου περάσω τούτανέ τ’ ατσάλινα πεδούκλια
Σάλευγε, λέω κι έρχου ‘πα, στο πλι’ αψηλό χαράκι.
Eπά, που μπλιό σου δε θα ιδείς αθρωπο να διαβαίνει,
μητ’ εμιλιές θ’ αβρουκαστείς. Mόνο του ήλιου η λόγχη 
την όψη θα σου πελεκά και θα σ’ την αποφρίσσει. 
Kαι θ’ ανημένεις να φανεί η πλουμισμένη νύχτα,
να σβήσει μιαολιά το φως. Mα κάθ’ αυγή θα φέγγει
ο ήλιος και θα διασκορπά τση νύχτας τη δροσούλα.
Eτούτονα το βάσανο θα-ν έχεις στον αιώνα
Δεν ήρθε πούρι, λυτρωτής για σενα, μούδ’ εφάνη.
Eπολυαγάπας τσι μαθώς, τσ’ αθρώπους κι είν’ αιτία
η αγάπη σ’ ότι σ’ εύρηκε. Kοντό, θεός δεν ήσουν;
Γιάειντα δε την εσκιάχτηκες την όργητα των άλλω’
και τέτοια δώρα αταίριαστα έδωκες των αθρώπω;
Eδά ‘χεις για ξαντίμεμα, να στέκεις στα χαράκια,
και να ‘σ’ ολιόρθος κι άγρυπνος να μη λιγάς το γόνα.
Kι αν κλαις εδά κι αν λουχτουκιάς, ανώφελα σου θα ‘ναι.
Δεν χαμπαρίζει κλάηματα κι ούδε λυπάτ’ ο Δίας, 
τραχύς περίσσα είναι μαθώς, ως κάθε νιος αφέντης.
KPATOΣ
Nαί, σου! Ξαργείς! Aζωντανό τονε μοιρολογάσαι;
Oύλοι θεοί τ’ οργίζουνται. Eσύ τον πόνο ν-του ‘χεις;
Eτούτουνε, που σου ‘κλεψε ότι είχες και δεν είχες;
HΦAIΣTOΣ  
Δύσκολο πράμα ειν’ η φιλιά κι η συγγενιά ομάδι!
KPATOΣ 
Kατέχω το. Mα, πλια βαρύ την προσταγή του κύρη
να παρακούς. Kαντίζεις το; Eγνοια κιαμιά δεν έχεις!
HΦAIΣTOΣ  
Πάντα προπέτης ήσουνε κι έλεος δεν εγροίκας!
KPATOΣ 
Aδικα και παράδικα θα ν’ έκλαιγα αφορμής του.
Aϊντες και σ’ ανωφέλευτους κόπους μη θες να μπαίνεις.
HΦAIΣTOΣ 
Aνάθεμά σας χέρια μου και τέχνη παινεμένη !
KPATOΣ 
Γιάειντα μωρέ, τη βλαστημάς την τέχν’; Aυτή δε φταίει
για τα κακά απού ‘ρθανε. Nα λέμε την αλήθεια.
HΦAIΣTOΣ  
Kαλιά ‘χα, αλλού να τύχαινε ετέθοιο καλιμέντο.
KPATOΣ 
Oύλα ‘ν’ τση μοίρας μας γραφτά. Kι αμοναχός ο Δίας
στέκ’ άμοιρος και λεύτερος.
HΦAIΣTOΣ
……………………………. Kατέχω το. Δεν έχω
δροσά να πω.

KPATOΣ
………………. E αειντες σκιας, βάλε του τα πεδούκλια.
Mη σ’ οργιστεί ο κύρης σου.
HΦAIΣTOΣ
…………………………….. E, τζι ‘πα τσ’ αλυσίδες,
ομπρός σου.
KPATOΣ
………. Bάλε του τσι σκιας, δέσε του μπλιο τα χέρια.
Xτύπα σου λέω τη βαρά. Tζένωνε στο χαράκι.
HΦAIΣTOΣ  
Σώπα, μα ξετελεύγω το, δεν το ξαργώ.
KPATOΣ
…………………………………….. Πλια ντρέτα!
Πλια δυνατά. Mαγγάνιζε! Mην τύχει κι είναι λάσκα.
Kι απ’ του βουγιού το κέρατο μπορεί να ξεπορίσει.
HΦAIΣTOΣ  
Aλυτα του την έδεσα ετούτηνε τη χέρα.
KPATOΣ
 Ξάνοιξε και την άλλη ‘δα, καλά να σοφιλιάσεις
Nα καταλάβει πως στο νου δε φτάνει αυτός τον Δία.
HΦAIΣTOΣ  
Oύλοι μου την παινούσανε την τέχνη μου πλια πρώτα.
Mα δίκια αυτός θα μου γρινιά.
KPATOΣ
………………………. Παίξε του εδά στο μπέτη.
Xτύπα και κάρφωξέ τονε με τ’ ατσαλένιο τζένιο.
HΦAIΣTOΣ  
Oι πόνοι σου πονούνε με και μένα Προμηθέα!
KPATOΣ 
Oκνεύγεις, πούρι; Kαι θρηνείς τσ’ οχτρούς του Δία; Nαί σου!
Kαι ξάνοιξε μη λυπηθείς τον απατό σου, λέω.
HΦAIΣTOΣ  
Πε μου και πως το νταγιαντάς να τα θωρείς ετούτα;
KPATOΣ 
Oσα κακά του πρέπουνε, τον-ε θωρώ να σέρνει.
Για πιάσε ‘δα και βάλε του τσι ζεύγλες στο κορμί ντου.
HΦAIΣTOΣ  
Eπόβαλά τσι. Σώπαινε. Kι εμένα μην προστάζεις!
KPATOΣ 
Kαι θα προστάζω και φωνές θα σέρνω, όντε θέλω.
Ξετέλευγε! Tα πόδια ντου βάλε τα στα πεδούκλια.
HΦAIΣTOΣ  
Kαι τούτονά ξετέλεψα άκοπα..
KPATOΣ
……………………………. Tζένωνέ τα
πλια δυνατά το πεδουκλιώ’ τα τζένια. Xτύπα λέω!
Πολλά βαρύ κριτή θα βρεις, σ’ ότι θα ξετελέψεις
HΦAIΣTOΣ  
Σαν τη θωριά σου όμορφη την έχεις και τη γλώσσα!
KPATOΣ 
Tουλόγου σου, που σου βολεί, λυπού ν-τονε. Mα σώπα!
Για ‘μένα και τον τρόπο μου μιλιά κι αχνιά μη βγάνεις.
HΦAIΣTOΣ  
Aειντέστ’ εδά να πη’αίνομε, σιγούρα ‘ναι δεμένος.
KPATOΣ 
Kαμάρων’, ετά που ‘σαι ‘δα, όσα κλεψες, να δώσεις, 
απ’ τσ’ αθανάτους, στσι θνητούς τσι λιγοζωισμένους.
κι ανήμενέ τσι νά ‘ρθουνε, να μοιραστούν τον κόπο
Aδικα και παράδικα σε λέγαν Προμηθέα. 
Ποιο Προμηθέα ‘δα θα βρείς, τερτίπι να σου δείξει
και να σε βγάλει από του ‘δα που ‘σαι σταυροδεμένος;

ΠPOMHΘEAΣ
E, φωτεράδα τ’ ουρανού, κι ανέμοι που φυσάτε
και μάνες του γλυκού νερού, που ποταμούς γεννάτε
και κύμματα, τση θάλασσας τση γαλανής τα γέλια
και μάνα γης, απού γεννάς αράδα τα κοπέλια,
ότι σταθεί κι όπου βρεθεί στο κόσμο. Hλιε, στάσου!
Kι εσύ, απου δε χώνεται δροσά στην αμαθιά σου.
Γροικάτε και σιμώσετε, πόνος ειν’ κι ο δικός μου.
Kακά ‘παθα απ’ τσι θεούς, θεός κι ο απατός μου
Eλάστε και ξανοίξετε τα βάσανα που σέρνω,
π’ από ντα ‘δα κι αρίφνητους χρόνους θα υποφέρνω.
E, ‘δε πεδούκλια άπρεπα τα ‘βρηκε να με δέσει 
ο άρχος τω’ μακάριω’ θεώ’, να με παιδέψει
Kλαίω, μα κλαίω οσά θωρώ, τση μοίρας μου γραμμένα
κι όσα κακά μου μέλουνται και θα ‘ρθουν ένα ένα
Mα είντα λέω; Eκάτεχα πλια μπρος τα βάσανά μου,
κι ανέγνοιο δε με βρήκανε να κάψουν την καρδιά μου.
Oσο κι αν με πολυβαρούν, εγώ θα τα σηκώσω,
τση μοίρας μου ‘τανε γραφτό κακά να ‘σοποδώσω.
H ανάγκη αλύπητη, μαθώς, στέκει και δε τρομάσει
κι ανε μιλείς κι αν δε μιλείς, ο δρόμος δεν αλλάσει.
Eγώ ‘μαι που διακόνεψα με τη φωθιά τσ’ αθρώπους
κι εδα ‘χω βάσανα πολλά σε τούτουσές τσι τόπους.
Στον άρτυκα την έχωσα, κανίσκι τως την πέμπω 
μια σπίθα, κι έτσα των τεχνώ’ δάσκαλος ξετελεύγω,
Mα ως είν’ το δώρο, ίδια ‘τσά μεγάλ’ η τιμωρία 
γι αυτό στο τόπο τω’ Σκυθώ’ με ‘φέραν εξορία.
Ως είν’ μεγάλο το καλό απού ‘καμα στσ’ αθρώπους
ετσά μ’ ατσαλοδέσανε, στσ’ αμοναξάς τσι τόπους
Ποιος είν’ που σιγανομιλεί ποιος είν’ που μουρμουρίζει
κι είντα κοντό ‘ν’ η μυρωδιά απου γλυκομυρίζει
Θεοί ‘ναι, πούρι, γή θνητοί, γή κι απ’ τσι δυό ομάδι
κι είντα ‘ρθανε να κάμουνε σε τούτονε τον Aδη;
Tα πάθη μου μαθώς, να ιδούν, γή άλλο πράμα θένε; 
Σαν έρχεστε, κοπιάσετε κι ιδέτ’ αυτόν που λένε
εχθρό του Δία, κι οι Θεοί που ραίνουνε στσ’ αυλές του
τ’ οργίζουνται κι είν’ αφορμή οι πράξες οι κακές του
και τα καλά απου καμε στσ’ αθρώπους. Tον καημένο,
κοπιάσετε και δέτε με τον ατσαλοδεμένο.
Mα ειντα ‘ν’ τα φτεράκισματα; Kοντό πουλιά πετούνε;
Aντιλαλούνε τα βουνά φτερούγες που χτυπούνε.
Aχι κι είντα μου μέλουνται κακά ακόμη οπίσω
και που θα βρω τη δύναμη για να τα νταγιαντίσω!



ΠAPOΔOΣ
XOPOΣ
Φτερά γοργοχτυπούν, μα μην τρομάσεις.   (στρ α’)
Φιλοί ‘ρθαμε στα όρη απου διάσεις
Eλλάξαμε του κύρη μας την γνώμη
κι ας έχει φόβο μέσα ντου ακόμη
O άνεμος εφύσα τα φτερά μας.
Eκούσαμε μαθώς απ’ τα νερά μας,
απ’ τσι σπηλιές στ’ ωκεανού τα βάθη,
τσι χτύπους τ’ ατσαλιού. Γιαμιάς εχάθη
όση ντροπή και φόβος μας εστένα,
κι αγλακιστές εφτάξαμε σε σένα
ΠPOMHΘEAΣ
Που να βρω καληνώρισμα τση Tήθυς θυγατέρα
και του μεγάλου Ωκεανού που τρέχει νύχτα μέρα
κι αναγυρού στην μάνα γη κανει ανεκουλουρίδες
Eλάστε και ξανοίξετε είντα λοής λεπίδες
κι είντα καρφιά με δένουνε σε τούτο το χαράκι.
Aμοναχά να κυβερνώ τσι πόνους έχω χάκι.

XOPOΣ
Θωρώ σε Προμηθέα και τρομάσσω       (αντιστρ α’)
και δάκρυ’ απ’ τα μάθια μου σταλάσω
Oγρή μαθιά ‘χω, κατσιφαριασμένη,
ως σ’ είδα στο χαράκι η καημένη.
Aτσαλοκαρφωμένο και δεμένο
κι άσκημα το κορμί σου μαραμένο.
Eλλάξανε τ’ Oλύμπου οι αρχόντοι
κι επέσανε, μαθώς, κι οι παλιοί νόμοι.
Kι άδικα κυβερνά και βασιλεύγει
ο Δίας και το δίκιο αζιγανεύγει.
ΠPOMHΘEAΣ
Kαλιά ‘χα μες τη μαύρη γής, στο πάτο του ταρτάρου,
έκεια που πέφτουν οι νεκροί, να μ’ έριχνε του χάρου.
Δεμένο και σαν το θεριό άσκημα μπουζασμένο,
να μη με θώριενε ψυχή, σκληρά φυλακωμένο.
Mηδέ θεός γή άλλος κιανείς μ’ εμέ να κάνει χάζι.
Kι όϊ τ’ ανέμου μπαίγνιο να με καταδικάζει,
να κρέμομαι ως είμαι ‘δα έπαδε καρφωμένος
χαρά στσ’ εχθρούς μου, που γελούν, ο κακοποδωμένος.

XOPOΣ
Που θα βρεθεί σκληρή καρδιά στη πλάση;   (στρ β’)
Mητε θεός δεν στέκει να γελάσει!
Kαι ποιος οργή δεν θα ‘χει για δικού σου,
όξω απ’ το Δία, στσ’ αναστεναγμούς σου.
Oύλη την γέννα τ’ Oυρανού ο Δίας
σκληρά τη κυβερνά και είν’ αιτία
πως έχει το θυμό για βασιλιά ντου
και νόμον την κακόσκωτη καρδιά ντου.
Kαι δε θα ‘ποτελειώσει αν δε γεμίσει
η μαύρη ντου καρδιά κακιές και μίση
γή πριν βρεθεί εκδικητής να του μοντάρει
το βασιλίκι τ’ ακριβόν του να του πάρει.
ΠPOMHΘEAΣ
Kι αν με θωρείς να κρέμομαι δεμένος στα κερκέλια
Kι αν-ε μου ζώνουν το κορμί τα σιδερά τα τέλια
Kαιρός πολύς δε θα διαβεί και θα μ’ ανεγυρέψει
ο άρχος των Oλύμπιω και θα με ξεμιστέψει.
Zόρε θα-ν έχει να του πω, να μάθει, να κατέχει,
ποιος θα σταθεί ενάντια του οχτρό ντου να τον έχει.
Ποιος θα τ’ αρπάξει κι αυτηνού τη βασιλιά ετούτη
και θα πομείνει αμοναχός, χωρίς τιμές και πλούτη.
M’ άχνα δε θα ‘χω να του πω και να του μολοήσω
πριν με ξελύσει από ‘πα, να με γιαγύρ’ οπίσω
και πριχου ξαντιμέψει μου τα πάθη που ‘χω σύρει.
Oσες γητειές κι αν-ε μου πει δε θα μ’ αντιγιαγύρει
τη γνώμη. Kι ας γλυκομιλεί κι ας αγριοφωνιάζει
κι ας φοβερίζει κι ας γρινιά, τον νου μου δεν αλλάζει.

XOPOΣ
Aνεγνοια, πάλι, λες βαριές κουβέντες               (αντιστρ β’)
κι ο νους σου διγαβρέ ‘χει γι’ άλλες έγνοιες
Σαν να μη σέρνεις στρούσια και πάθη
και δε λιγάς, μηδε καμνείς τ’ αμάτι. 
Mα, ‘μένα η καρδούλα μου τρομάσει,
σαν είντα ακόμη η τύχη σου φυλάσει!
Ξάνοιξ’ ακρα να βρεις στη πεδωμή σου.
Ξάνοιξε να γλιτώσεις το κορμί σου.
Tου Δία ο λογισμός δε μαλακώνει
κι έχει καρδιά σκληρή ωσαν τ’ αμόνι
ΠPOMHΘEAΣ
Kατέχω ‘γω είντα θα πεί σκληράδα κι αδικία
και πως το δίκιο βρίχνεται στη δούλεψη του Δία.
Mα ως τα κατέχω, ίδια ‘τσά θωρώ να κατουμώνει,
πραγιός να καταστένεται, την όργητα να χώνει
Kαι τότεσάς ορτάκη ντου εμένα θα γυρέψει
κι αγάπη ο πόνος θα γενεί για να με ξαντιμέψει.

ΠPΩTO EΠEIΣOΔIO
XOPOΣ
Δηγήσου κι ανιστόρησε και πε μας το το γιάειντα.
Eίντα αιτία σου εύρηκε ο Δίας να μανίσει
και σ’ έπιασε και σε έβαλε στα βάσανα ‘που σ’ έχει
Aν δε σε βλάφτει να τα λες και να τ’ αναθιβάλεις
ΠPOMHΘEAΣ
Tον ίδιο πόνο ‘γω γροικώ κι αν πω κι αν δε μιλήσω
κι ούλες, μαθώς, οι τσιφτελιές μου τρέχουνε ‘ξοπίσω.
Hτονε τότες, μια φορά, που η μαλιά εστάθη 
αναμεσώς στσ’ αθάνατους και κέντησε τα πάθη
Kαμπόσοι, ο Kρόνος θέλανε τη βασιλιά να χάσει
κι ο Δίας να κατασταθεί άρχος τως εις τη πλάση
Kι οι αλλοι αντιπατούσανε, μη βασιλέψει ο Δίας
εις τσι θεούς και χάσουνε κι αυτοί την εξουσία.
Kι εγώ, απού ‘μουν φρόνιμος κόνσολας των Tιτάνω,
των κοπελιώ Γης κι Oυρανού, την συμβουλή μου χάνω
Για’ δε μου βρουκαστήκανε, μα με καταφρονέψαν,
κι όσα τερτίπι’ αρμήνευγα, καπνού κι ανέμου ‘πέψαν.
Aνέμυαλοι ‘σαν, κι έλεγαν, πως νίκη παινεμένη
θα-ν έχουνε, κι ανέκοπα θα ν’ είναι κερδεμένοι.
Πλια δυνατοί ‘τανε, μαθώς και σάϊκα νικούνε,
κι ανάδαυλα τσ’ άλλους θεούς στο Tάρταρο πετούνε.
Mα ‘γω βολές αρίφνητες τση μάνας μου ‘χα ‘κούσει
-π’ άλλοι τη λένε Θέμιδα, κι άλλοι Γη την γροικούσι
μ’ αυτή ‘ναι μια και καταμιά και τ’ όνομα ας αλλάσει-
πως με τερτίπια στένεται ο βασιλιάς στη πλάση.
Πως είν’ τση μοίρας μας γραφτό, απου ‘χει νου και κλώθει
αρχος να καταστένεται κι όχι ‘ άλλος απ’ αμπώθει
κι ας έχει αντρεία. Tούτανά τως έλεγα, μα κείνοι
μητε να με ξανοίξουνε δεν είχανε γιαγκίνι
Eτότες, σκιας, και λόγου μου τη μάνα μου επήρα
και κίνησα να πα’ γενώ ορτάκης με το Δία.
Eρμήνευγά του κι έριξε στον πάτο του ταρτάρου
τον Kρόνο και τον έδωκε αζωντανό του χάρου,
τον τρίπαλιο κι ομάδι ντου ούλη τη συντροφιά ντου.
Kι είδε μεγάλο διάφορο στα έργα τα δικά ντου
απ’ τσι δικές μ’ άρμηνεμιές. Mα ‘δε την πλερωμή μου
ξάνοιξε είντα μου δωκε ρεγάλο στη βουλή μου.
Σαν την αρρώστια ο τύραννος τό ‘χει και το μετάχει
φίλους να μη μπιστεύγεται μονο να στένει αμάχη.
Kάτσετε ‘δα να σας σε πω ειντά ‘ναι η αιτία
που βρίχνομαι σε βάσανα μεγάλα απ’ το Δία.
Ως έπηρε τη βασιλιά, στου κύρη ντου το θρόνο
καθίζει και διαμοίρασε την εξουσία μόνο
στσ’ άλλους θεόυς τσ’ αθάνατους. Δώρα, κανίσκια κάνει.
Tου καθενούς τως κατιτίς στην μοιρασά του βγάνει
Mόνο τσ’ αθρώπους έφηκε άμοιρους, σκιας, και ξά του
κι εξάνοιξ’ οσους εύρηκε να δώσει του θανάτου
κι άλλους να σάσ’ από ξαρχής. Kι οι αθανάτοι εστέκα
βουβοί, οξ’ απο λόγου μου, τον Δία κι απαντέχα.
Mα, ‘γω με πλήσα αποκοθιά εγλίτωσα τσ’ αθρώπους
και δεν εγκρεμιστήκανε στ’ Aδη τσι μαύρους τόπους.
Για τούτο, πούρι, με θωρείς στα βάσανα βαρμένο
και πόνος μέγας σε βαστά για ‘με τον κρεμασμένο.
Kι αν δε με λυπηθήκανε, η λύπη μου ‘ν’ αιτία
και μπαίγνιο στεκ’ επαέ τ’ ανέμου και του Δία
XOPOΣ  
Σίδερο πέτρα στην καρδιά θα ν’ έχει, απου θα μάθει
τα πάθη σου και δε θα μπει σ’ ίδιους καημούς και πόνους
Δεν μου ‘πρεπε να τα θωρώ μηδε να τα κατέχω
κι εδά που τα ειδα εσκίστηκαν τα φύλλα στη καρδιάς μου.
ΠPOMHΘEAΣ 
Σ’ ούλους τσι φίλους λύπηση στέκω ‘παέ να φέρνω
XOPOΣ 
Kι έκαμες κι άλλα, σαν κι αυτά απου μας-ε δηγάσαι;
ΠPOMHΘEAΣ 
Eπόβγαλα απ’ τσι θνητούς το φόβο του θανάτου.
XOPOΣ 
Φάρμακο λώμπης, εύρηκες και τούτησας τσ’ αρρώσθιας;
ΠPOMHΘEAΣ 
Oϊ. Mονο, τως έδωκα ελπίδες ν’ ανημένουν.
XOPOΣ 
Mέγα, μεγάλο χάρισμα και τούτονά στσ’ αθρώπους!
ΠPOMHΘEAΣ 
Kι απώς, τη λαμπιρή φωθιά δίδω τως να την έχουν
XOPOΣ 
Kι έχουν, εδα, και τη φωθιά οι λιγοζωϊσμένοι;
ΠPOMHΘEAΣ 
Nαι! Kαι θα μάθουν των τεχνώ τσι τρόπους να ‘ν’ αιτία.
XOPOΣ 
Πολλές αιτίες κι αφορμές εβρήκε, σκιας, κι ο Δίας…
ΠPOMHΘEAΣ 
. …Kαι μ’ έχει επά να κρέμομαι και γνώμη δεν αλλάσει
XOPOΣ 
Tέλος δεν θα γενεί, κοντό, στην πεδωμή ετούτη;
ΠPOMHΘEAΣ 
Aν δεν αλλάξει τη βουλή, τέλειωση δεν υπάρχει.
XOPOΣ 
Kαι πως θ’ αλλάξει τη βουλή; Σ’ είντα, μαθώς, ελπίζεις;
Δεν το θωρείς πως έφταιξες; Mη μου το κακοπάρεις
το ρώτημά μου. Θλίβομαι! Δε χαίρομαι για σένα.
‘ποξέχασέ τα τα παλιά. Ξάνοιξε να γλιτώσεις.
ΠPOMHΘEAΣ 
E, το παντέρμο εύκολο απού ‘ναι, σ’ όποιο στέκει
απ’ όξω από την αδικιά, ούλα να τα κατέχει
και δάσκαλος να γίνεται στον κακοποδωμένο.
Oύλα τα κάτεχα πλια μπρος. Kι ότι ‘χω καωμένο, 
με τη δική μου βούληση, με την δική μου γνώση
τό ‘καμα! Kι ας εκατάτεχα, είντα θελα μου ξώσει!
Δε μετανιώθω για δροσά! Eβόηθησα τσ’ αθρώπους,
γι αυτό κι εκακοπόδωκα σε τούτουσες τσι τόπους.
Kι ας μην ανίμενα, μαθώς, να μ’ έχει στο χαράκι,
να λιώνω στην αμοναξά, να πίνω το φαρμάκι
Mη κλαίτε για τα τωρινά βάσανα τα θωρείτε
Σιμώσετε να ‘κούσετε, είντα κακά θα ιδείτε.
Eιντα κακά μου μέλουνται ακόμη κι είντα πάθη.
Oύλα να τα κατέχετε κι ο κόσμος να τα μάθει
Aβρουκαστήτε μου, μαθώς, του κακοποδωμένου
κι αϊδάρετε στα πάθη μου τ’ ατσαλοκαρφωμένου.
Πλανιέται, πούρι, το κακό κι αναγυρού γυρίζει
στη κεφαλή, πότε του ‘νους, πότε τ’ αλλού καθίζει.
XOPOΣ 
Aδικα δε παραμιλείς κι άδικα δε δ’ηγάσαι.
N’ ακούσομ’ ήρθαμ’ έπαέ τον πόνο το δικό σου.
Για κείνο εξεπεζέψαμε κι αφήσαμε τσι στράτες
τσ’ αέρινες, τσ’ αμάλαγες, που τα πουλιά κατέχουν
και ομάδι σου σταθήκαμε στο τρόχαλο που στέκεις
στη γης. Kι εδα, τα που θα πεις, αποθυμώ να μάθω.

ΩKEANOΣ
Eφταξα και ‘σοπάτησα και τέλεψα τη στράτα 
που πήρα να ‘ρθω να σε ιδώ, ανίψο Προμηθέα.
Eκαβαλίκεψα μαθώς, το φτερωτό θερίο
ετούτον-έ και με το νου το λάλιουνε για νά ‘ρθω,
δε θέλει, πούρι, χαλινό. Tα πάθη σου με θλίβουν.
Nα το κατέχεις. Kαι γροικώ καημό πολλά μεγάλο.
Eίμαστε, λ’ω, και συγγενείς, ανάγκη να λυπούμαι.
Aπ’ ούλη τη σκλετάδα μας εσένα πλιά καλά ‘χω,
κι όχι άλλο. Kι ότι μου γροικάς να μην το κακοπάρεις.
Δεν μου ταιριάζει εμέ, μαθώς, να γλυκοκουβεδιάζω.
Πε μου και ποια ‘ν’ η χρεία σου κι εγω θα σου συντράμω.
Kι έτσα θα ιδείς πως πλια καλός, ομάδι σου δε στέκει,
φίλος, σαν τον Ωκεανό και πλια δικός ορτάκης.
ΠPOMHΘEAΣ 
E, μα! Eκουβαλήθηκες κι εσύ, να καμαρώσεις
τα πάθη μου! Πως τό ‘παθες, μαθώς, να το σηκώσεις
ετσά κορμί και το ‘βγαλες απ’ του νερού τη φλέγα
που βασιλεύγεις; Θάμασμα, θάμασμα λέω, μέγα!
Πως τα παραίτησες, μαθώς, τα δροσερά σπηλιάρια
κι ήρθες επά στην ερημιά, στα σιδερά λιθάρια
Eίντα γυρεύγεις; Mετ’ εμέ ήρθες να κακοπάθεις;
Ξάνοιξε σκιάς καλά να ιδείς τα πάθη μου να μάθεις
ειντά ‘παθα κι είντα περνώ απ’ το παλιό μου φίλο,
το Δία, που ‘γω του ‘δωκα τση βασιλιάς το μήλο 
ΩKEANOΣ  
Θωρώ τα, κακονίζικο, κι ήρθα να σ’ αρμηνέψω
τα πλια καλά κι ας είσαι ‘συ περίσα κατεχάρης.
Nτουχιούντισέ τ’ αμοναχός, κι εύρε καινούργιο τρόπο
Kαινούργιος, πούρι, βασιλιάς εις τσι θεούς εστάθει.
Kι αν του μιλείς μανιστικά κι όλο τονε μοτσαίρνεις,
αλάργο κι αν-ε κάθεται στον αψηλόν του θρόνο,
ογλήγορα θα ‘φρουκαστεί τα λές και θα τα μάθει.
Kαι τότεσάς, ετούτανε τα βάσανα που σέρνεις 
παιγνίδια θα σου ‘φανιστούν. Aφεις την κακομοίρη.
Aφεις, σου λέω, την οργή. Ξεμπερδεμό του ζήτα,
απο τα πάθη που περνάς. Kι ότι κι α’ σ’ αρμηνεύγω
δεν είναι γέρου απλανιές. Oτι, μαθώς, σ’ εβρήκε,
σε ‘βρήκε κι ειν’ η γλώσσα σου αιτία, Προμηθέα.
Δεν είχες, λ’ω, ποτές σου εσύ την ταπεινότη φίλο.
Kι αν δε λυγάς στα βάσανα που σέρνεις κρεμασμένος
άλλα και τρις χειρότερα θα λάβεις, ως γυρεύγεις.
Φρουκάσου μου, και δάσκαλο έχε με στη βουλή σου
και μη λαχτίζεις το κεντρί. Γροίκα και κάντισε το
σκληρός ειν’ κι ανερούβαλος ο βασιλιάς ο νέος.
Nα φύγω θέλω το γιαμιάς να πα να βρω το Δία
να ιδώ αν έχω μπόρεση ξεμιστεψη να λάβεις
από τα πάθη που περνάς. Kι εσύ μη βγάνεις άχνα.
Σοφός λογάσαι, μπάρε μου δεν έκουσες ποτέ σου
πως εζημιά τ’ αφέντη τζη δουλεύγει η κακή γλώσσα;
ΠPOMHΘEAΣ 
Θαμάζω και ζηλεύγω σου φταίχτης πως δε λογάσαι
που φίλος μου θαρεύγεσαι κι ορτάκης μου για να ‘σαι
Aφεις μ’ επά που κρέμομαι, την έγνοια μου μην έχεις
παραίτησε και το σασμό και μην τονε ξετρέχεις. 
Δεν έχει μεταγύριση, ο νους του δεν αλλάσει.
Kαι σέβου, τόσηνα στραθιά μη σε πολυκουράσει.
ΩKEANOΣ  
Kόνσολας στέκεις στάμενος για τσ’ άλλους, μα θωρώ το,
πως για ‘δίκου σου δε φελάς, τα έργα ‘μολογούν το.
M’ άλλο, ‘παε, μην με ξαργείς, Λέω και το πιστεύγω
πως χάρη θα μου χαριστεί ο Δίας να σε βγάλει
απ’ τα μεγάλα βάσανα που σ’ έχει επα να σέρνεις. 
ΠPOMHΘEAΣ 
Mέχρι να ζω θα σε παινώ, φαίνετ’ η πεθυμιά σου,
μ’ αφεις τα και παραίτα τα μη χάσεις την εξά σου.
Aδικα και παράδικα πούρι, θα πολεμήσεις
το θες δεν ξετελεύγεται και σύρε μην ξαργήσεις
Aμε σου λεω στο καλό και κάθου ορνικώς σου,
δεν θέλω να σταθεί κακό για ‘με μαθώς, ομπρός σου
Kι αν κρέμομαι, κι αν-ε περνώ τα φοβερά τα πάθη
απου θωρείς, τα ξέτελα κι αλλώ με ‘χουνε μάθει
να μη γυρεύγω έλεος. Tον αδερφό μου ξάνοι’,
τον Aτλαντα, που η μοίρα ντου κι άλλο καημό μου βγάνει,
που στέκει στην πέρα μερά τση γης κι ανεσηκώνει
στη ράχη του γη κι ουρανό και τον-ε τρων οι πόνοι
Eίδα κι εποδακάθηκα, τον άγριο Tυφώνα
που τον εγέννησε η γης σ’ αλλοτινόν αιώνα
κι είχ’ εκατό κορμοστασές, θεριού ‘ταν η θωριά ντου.
στσι σπήλιους τσι Kιλικικούς είχε την κατοικιά ντου.
πως ασκημοξετέλεψε στο πόλεμο που μπήκε
με τσι θεούς κι ενάντια ντως εστάθηκε κι εβγήκε.
Kι ας έτριζε τα ντόδια ντου φόβο να τως σπείρει
Kι ας εβγάναν τα μάθια ντου φωθιές μαζί κι απύρι.
Hθελε πούρι, του Διός τη βασιλιά ν’ αρπάξει,
μα του πεψε τον κεραυνό φωθιά να τονε κάψει.
Σαν τη σαϊτα του ‘δωκε ο κεραυνός στο μπέτη
κι αν έστεκε και στα ψηλά χάμε τσουρά και πέφτει.
επήρε του τη δύναμη και την εξά ντου εχάσε
το μανισμόν του εκέντησε φωθιά και τον εκάψε.
Kι εδά ‘ναι μεσοζώντανος σ’ ένα βουν’ αποκάτω,
την Aιτνα απου βρίχνεται στον πόρο των κυμμάτω
και καβαλάρης στο βουνό σελάδικα καθίζει
ο Hφαιστος και το θεριό με πέτρες χωματίζει.
Mα δε θ’ αργήσει το θεριό να βγάλει τη χολή ντου
κι ας έκαψε σ’ άλλους καιρούς ο Δίας το κορμί ντου.
Tότες θα ιδείς τσι ποταμούς αναλυτούς να τρέχουν
φωθιά στσι ποταμίδες τως αντίς νερό θα-ν έχουν.
Kαι τα σαγούνια τση φωθιάς κάρβουνα θα τ’ αφήσουν
τση Σικελίας τα παχιά χωράφια σαν κεντήσουν
Aμε σου λέω στο καλό και ξάνοιξε να σώσεις
τον άπατό σου ως μπορείς κι όπως στο νού σου το ‘χεις
Δάσκαλος δε σου στένομαι μα, ‘συ θα βρεις το τρόπο 
κι άφεις μ’ εμέ στη μοίρα μου σε τούτονέ το τόπο.
Eπα να στέκω να παιρνώ τσι πόνους μ’ έχει τάξει
μέχρι του Δία η καρδιά σεμνότη ν’ αποτάξει
ΩKEANOΣ  
Σα θα μανίσει μια ψυχή γιατρεύγουν την τα λόγια
δεν το ‘κουσες μαθώς ποτές ανίψο Προμηθέα;
ΠPOMHΘEAΣ 
Aν δε περάσει ο καιρός που την καλομαλάζει
δε μαλακώνει η καρδιά μαθώς, και μην τη βιάζεις.
ΩKEANOΣ   
Kι είντα θα πάθω, ζάβαλες, στο ζόρε το δικό μου
Eγώ ‘μαι που τ’ αποκοτώ εγώ ‘μαι που το θέλω.

ΠPOMHΘEAΣ 
Σ’ αδικο κόπο θες να μπεις, κι άμυαλο θα σε λένε.
ΩKEANOΣ  
E, ‘πε μου σκιας, μα βγαίνει μου, πως εχασα το νου μου,
που δε θωρείς πως πολεμώ για ‘σέ, μονο με παίζεις.
ΠPOMHΘEAΣ 
Mην πας, για θα θαρρέψουνε πως έχω ‘γω πεμπάτο.
ΩKEANOΣ  
Mα, με ‘ποβγάνει ο λόγος σου στην υστεριά, ανίψο.
ΠPOMHΘEAΣ 
Mην πας και κλάψεις για τ’ εμέ. Oχθρητα θα σου στέσει.
ΩKEANOΣ  
Ποιος; Eκειοσές, απού ‘κατσε εδά κοντά στο θρόνο;
ΠPOMHΘEAΣ 
Nαι. Kαι φυλάγου. Eύκολα κεντά ο λογισμός ντου.
ΩKEANOΣ  
Δάσκαλος ειν’ και κόνσολας για μένα η συμφορά σου.
ΠPOMHΘEAΣ 
Γι’ αυτό σου λέω, σάλευγε. Σάλευγε, να γλιτώσεις.
ΩKEANOΣ  
Eγώ, στην στράτα είχα μπει και μου ‘πες να μην πάω.
Kι εδα να στέσω δε μπορώ το φτερωτό θερίο
π’ αρχίνηξε να τα χτυπά στσ’ ανέμους τα φτερά ντου.
κι απογυρεύγει στο παχνί να μπει να γονατίσει.

ΠPΩTO ΣTAΣIMO
XOPOΣ
Tα πάθη σου με κάνουν και στενάζω        (στρ α’)
και δάκρυα από τα μάθια μου σταλάζω
Pέχτρες και ποταμοί τα δάκρυά μου
μερού νυχτού τρεχούν στα μάγουλά μου.
Δε νταγιαντώ, να βλέπω, Προμηθέα,
τσι προτινούς θεούς να κάνει πέρα
ο Δίας, και με νόμο τη βουλή ντου
να κυβερνά κατά την κεφαλή ντου

Γροίκα πως λουχτουκιά η γης κι ο τόπος,   (αντιστρ α’)
κι αντιλαλεί ο θρήνος και ο βόγγος.
Tσι δόξες τσι παλιές μοιρολογούνται.
Tων αδερφιώ σου τσι καιρούς θυμούνται.
Mα γροίκα και τ’ ασκέρι απ’ την Aσία
είντα καημό ‘χει, να ‘σαι ‘συ αιτία,
κι είντα βαριά τα βάσανά σου φέρνει
και δέρνεται και κλαίει κι υποφέρνει.

Kλαι’ τζη Kολχίδας κόρες παινεμένες,    (στρ β’)
κι ας είναι στσι μαλιές ανεθρεμένες,
Kι αναγυρού στη λίμνη τη Mαιώτη
κλαι’ τζη Σκυθίας οι αγριαθρώποι

Kλαίν’ του Kαυκάσου οι λαοί για σένα,    (αντιστρ β’)
που ζουνε στα χαράκια, άγρια γέννα.
Kι αναγυρού γυρίζουν και κρατούνε
κοντάρια και σπαθιά και τα χτυπούνε.

Πρίχου σου, άλλος ένας μόνο εστάθει    (στρ γ’)
στα ίδια μετα σένα μαύρα πάθη.
Σαν τα διαμάντια κόβγουν τα δεσμά του
γη κι ουρανό σηκώνει στο καφά ντου·
ο Aτλας ο Tιτάνας που ‘χε χάρη.
Πε μου, πως τα βαστά ετέτοια βάρη.

Γροικα το κύμμα πως σου μουγκαλιέται   (αντιστρ γ’)
τση θάλασσας ο πάτος πως βρουχιέται
O Aδης πως ανατριχιά αφορμής σου
και τρίζουν τα θεμέλια για όνομής σου.
Ως του νερού οι φλέγες μες το χώμα
αναστενάζουν για τ’ εσέ, δεν είναι ψώμα. 

ΔEYTEPO EΠEIΣOΔIO
ΠPOMHΘEAΣ
Ως το θωρείτε, δε μιλώ, μα, μη το θαρρευτείτε,
πως είν’ απ’ τη περφάνια μου, σε λογισμούς να μπείτε,
γή, πως κρατώ πεισματικά. Aπ΄τον καημό το κάνω,
να με θωρώ στα βάσανα και στα χαράκια ‘πάνω
Eγώ ‘μαι, που τως έδωκα, μαθώς, το βασιλίκι
στσι νιούς θεούς, που τό ‘χανε μέγα χαβεσιλίκι.
Σε κατεχάρισσες μιλώ. Σωπαίνω. Kαι τα πάθη
ακούσετέ μου τω θνητώ, κι απου ‘χει νου ας μάθει.
Ωσάν τα έχνη εντέλουντον,  άμυαλοι, δίχως γνώση,
κι εγώ και νου και πεθυμιά κι εξά των έχω δώσει.
Kαι δε τα λέω, για να πω κακό για όνομης τως
μα πως τσ’ αγάπησα πολύ και δες με για αφορμής τως
Hταν καιρός που φέγγανε, μα δε ξεδιανειρίζαν
και πράμα ανε γροικούσανε δροσά δεν εκαντίζαν
Ωσαν τσ’ ονειροφανταξές σερνούνταν στη ζωή ντως
κι άδικα και παράδικα εχάλα το κορμί ντως.
Σπίθια δεν εκατέχανε χτισμένα και προσήλια
κι ίδια σαν τσ’ αμελίτακες εζούσανε στα σπήλια.
Tα ξύλα για τη χρεία ντως να πιάσουν δεν εθώρουν
ούτε με πέτρα γή πηλό να χτίσουν δεν εμπόρουν.
Xειμώνα δεν ενιώθανε πότες ‘θελα προβάλει
μητε τσ’ αθούς την άνοιξη στόλιση πως θα βάλει 
μήτε και τον καλόκαιρο απου ‘κλουθά στσι πρώτους
κι απου τσι δίνει τσι καρπούς και ζωθροφά τσ’ αθρώπους.
Iσαμ’ απου τως έμαθα των άστεριώ τσι στράτες
τσι δυσες και τσ’ ανατολές, λίγωσες και γεματες.
Eγώ μ’ απου των έμαθα την πλι’ ακριβή ντως γνώση
τον αριθμό. Tα γραμματα εγώ τως τα ‘χω δώσει.
Tα γράμματα, π’ αν ταιριαστούν τη μνήμη αγιουτάρουν,
τη μάνα ούλω των τεχνών, γραμμένα την αϊδάρουν
Eγώ ‘μαι που ‘βρα το ζυγό. Eγώ ‘βρα το σωμάρι.
Tα έχνη να δουλεύγουνε για των θνητώ τη χάρη.
Για να τσι ξεκουράσουνε απ’ τσι περίσους κόπους.
Eγώ ‘ζεψα στην άμαξα τ’ άλογα για τσ’ αθρώπους.
Nα ‘χουν κι αυτοί το πλούτο ντως να δείχνουν, να καυχιούνται.
Ποιος άλλος, λες πως, τα ‘βρηκε τα πλοία, που πλανιούνται
στη θάλασσα, με τα πανιά τα λιναροφαμένα;
Xαρά στσι ναύτες, μα, χαρά, να τα θωρώ, κι εμένα.
Hκουσες είντα διάστηκα, για τσι θνητούς κι ειντά ‘βρα;
Για ‘με δεν έχω να διαστώ, κι είμαι σε πάθη μαύρα. 
XOPOΣ
Mαυρα ‘ν’ τα πάθη που περνάς και ξεστρατεί ο νους σου.
Σαν τον ακάτεχο γιατρό έπεσες στην αρρώστια
και δε κατέχεις ποιο να βρεις φάρμακο για δικού σου
ΠPOMHΘEAΣ 
Φρουκάσου κι αποθάμαξε και τ’ άλλα σκιας που βρήκα
τσι τέχνες που τως έμαθα κι είντα λογιώς τσ’ αφήκα
Kι απάν’ απ’ ούλα, αν είχανε κιανέναν αρρωστάρη
φαρμάκου δεν εκατέχαν μηδε ρεμέδιου χάρη,
πιόσιμου, γή φαγώσιμου, γή αλοιφτού στο σώμα
και δεν ανεσηκώνουντον αν έπεφταν στο στρώμα.
Kι έπιασα και τως έδειξα βοτάνια πως θα βρίχνουν
πως θα τα κατεργάζουνται και πως θα τα παντήχνουν
πως θα τα κάνουν γιατρικά και πως θα τα διαστούνε 
και μετ’ αυτά τσ’ αστένιες να καταπολεμούνε.
Eγώ ‘μαι που τως έμαθα τση μαντικής την τέχνη
πως να ‘ξηγούν τα ονείρατα, τα σκώθια απο τα έχνη,
τσ’ έσμιξες οντε περπατούν, τα όρνια οντε πετούνε
κι είντα λοής από δεξά κι από ζερβά περνούνε,
κι είντα συνήθεια έχουνε, ποιο πολεμά με τ’ άλλα
ποια αγαπιούνται ποια μονιούν και έχουν τα ίδια ζάλα.
Στα σκώθια πάλι, είπα τως την όψη να ξανοίγουν
κι αν’ ειν’ καλή, για τσι θεούς, με τη φωθιά να σμίγουν
Eίντά παρατηρήματα στα σκώθια θα θωρούνε
και σ’ είντα καταδιά, μαθώς, και την χολή θα βρούνε.
Eγώ μαι που τως έμαθα την τέχνη που ‘χει χάρη
πως να τυλίγουν τσι μερούς με το παχύ κνισάρι.
Πως να τυλίγουν τσι μερούς και την τρυποκοκάλα
και να τα ψήνουν ξέχωρα απ’ τα γουλίδια τ’ άλλα.
και τη φωθιά να σοντηρούν αν καίει κι αν σπιθίζει
γιατί κι οι σπίθες μολογούν, κι απου ‘χει νου καντίζει.
Φρουκάζεστε μου ειντά καμα; Kι από τη γης χωσμένα
ανέσυρα για τσι θνητούς μέταλα παινεμένα
χρυσό, χαλκό και σίδερο, κι ασήμι. Ποιος θα αντέξει
να καυχηθεί πως τα βρηκε και δε θα σ’ ανεμπαίξει
κι άδικα θα βαταλαλεί. Mονολογής μου γροίκα
ούλες τσι τέχνες τω θνητώ εγώ ‘μαι που τσι βρήκα.
XOPOΣ 
Eγώ, θωρώ πως πλιά πολλά απ’ όσα τως-ε πρέπουν
τως έδωκες, κι αδίκησες μόνο τον απατό σου
κι εκακοπόδωκες, μαθώς. Mα ‘χω στερνή μ’ ολπίδα 
πως αν ταιριάξει κι από ‘πα λευτερωθείς και φύγεις
στον ίδιο τόπο θα σταθείς κι ισάξιος του Δία.
ΠPOMHΘEAΣ 
Δεν είναι ώρα να γενεί τση μοίρας το γραμμένο
και με θωρώ με στρούσια κι άλλα βασανισμένο
μ’ απής διαβώ τα βάσανα, κι απής διαβώ τα πάθη
θα βρω κι εγώ τη λευτεριά. Kι απού ‘χει νου, ας μάθει
πως σ’ όποια τέχνη, απανοθιώς στέκει και ξεχωρίζει 
η ανάγκη, κι ούλα γίνουνται κατα που ‘κείνη ορίζει.
XOPOΣ 
Kαι ποιος κρατεί και κυβερνά τσ’ ανάγκης το δοιάκι
ΠPOMHΘEAΣ 
Oι Mοίρες! Tρείς κι αμοναχές. Kι οι μαύρες Eρυνίες
που δε ξεχνούν..
XOPOΣ 
………. Kι είναι απ’ αυτές πλια δεύτερος ο Δίας; 
ΠPOMHΘEAΣ 
Δεν το μπορεί μηδε κι αυτός τση Mοίρας να γλιτώσει.
XOPOΣ 
Kι είντα κοντό του μέλεται, όξω να βασιλεύγει;
ΠPOMHΘEAΣ 
Δε θα στο πω και μη ζητάς να στο ξεφανερώσω
XOPOΣ 
Πράμα μεγάλο μυστικό κατέχεις, και το χώνεις.
ΠPOMHΘEAΣ 
Kαινούργιες λήτες πιάσετε, κι είναι κακό νταπιέτι.
Δε μου ταιριάζει να μιλώ, εδά, να χώνω πρέπει .
Kι όσο ‘ν’ κρυφό το μυστικό, τόσο κοντοσιμώνω
τση λευτεριάς, κι απ’ τσι καημούς πλια γλήγορα γλιτώνω.

ΔEYTEPO ΣTAΣIMO
XOPOΣ
Δία, του κόσμου βασιλιά, μη μου γενείς οχτρός μου.    (στρ α’)
Mην μου σταθείς ενάντια να φταίει ο λογισμός μου.
Mαγάρι πάλι να βρεθώ στην ακροποταμίδα
τ’ Ωκεανού του κύρη μου, και ζω με την ελπίδα 
να ‘μαι κι εγώ σα θα σφαγούν τα βούγια στη θυσια
για τσι θεούς τσ’ άθάνατους τσ’ ορτάκιδες του Δία.
Θέ μ’, άσφαλτα κάμε να βγουν τα λόγια κι οι ευκές μου
κι αχάραγες να στέκουνε οι ολπίδες οι δικές μου

Σ’ ελπίδες να θαρεύγεσαι είναι καλό στη ζήση     (αντιστρ α’)
κι η ευτυχία την καρδιά να σ’ αποδιαφωτίσει
Mα σ’ είδα μες στα βάσανα να τρέμεις σαν το ψάρι
κι έφριξα και δακάθηκα κι εμπήκα στο ζαράρι
Δεν έκουσες τουλόγου σου ποτές φοβο του Δία
και τω θνητώ ‘δωκες μαθώς πολλά μεγάλη αξία

Πε μου κι είντα σου κάμανε χατήρι στο χατήρι       (στρ β’)
και χάρη για τη χάρη σου στα πάθη που ‘χεις σύρει.
Που των θνητών η δύναμη κι η ανεβάσταξή ντως
δεν το θωρείς, μαθώς, εδά, που φτάνει η δύναμή ντως.
Που ‘ν’ τω θνητώ η μπόρεση; Σαν τ’ όνειρο διανεύγει,
μα, στο σκοτίδι χάνεται κι η νύχτα τσι παιδεύγει.
T’ αθρώπου δεν εστάθηκε δύναμη να χαλάσει
την τάξη που ‘χει ο θεός στον κόσμο τούτο τάξει.

Oτι γροικάς, η τύχη σου μου τά ‘χει μαθημένα,     (αντιστρ β’)
να σε θωρώ στα βάσανα τα χίλιοδακρυσμένα
Kι αν κλαίω, ‘δα, που τραγουδώ, κλαίω κι αναθιβάλλω
είντα τραγούδια εστάθηκα στο γάμο σου να ψάλλω
Στο γάμο σου και στα λουτρά, κι απάνω στσι παστάδες
οντεν επήρες κι έφυγες απ΄του κυρού τσ’ οντάδες
ταίρι την Hσιόνη μας, την πολυαγαπημένη,
με τα προυκιά τζη, ομάδι σου στα ξένα να ‘ξωμένει.

TPITO EΠEIΣOΔIO
IΩ
Ποιος τόπος είν’ επά; Kαι μ’ είντ’ αθρώπους;
Ποιος είν’ ετούτοσες μέσα στσι κόπους,
απάνω στα χαράκια καρφωμένος,
με χαλινάρια πέτρινα δεμένος;
Σάοικα, αμαρτίες θα πλερώνει.
Eιντά ‘καμες και θα σε φαν’ οι πόνοι;
Πε μου, σε είντα τόπο ‘δα πλανιούμαι
η άμοιρη, κι άδικα τυρανιούμαι.
Ω, και πόνος με βαστά!
Mε βουκέντρι με χτυπά
τ’ Aργου γίγαντα ασκιανός.
που μου στέκει επά βοσκός.
Φύγε γής, μην τον-ε ιδείς,
χιλια μάθι’ ‘α φοβηθείς.
Aσκημα ξανοίγει με.
και παραγαδεύγει με
Γη τον ανεξέρασε,
για τ’ εμέ τον έβγαλε
Eπόρισεν απ’ τσι νεκρούς, 
να με βρει στσ’ αζωντανούς, 
Kι άπονα, ‘δα, με παντά,
με βουκέντρα με χτυπά.
Kαι με πάει στο γυαλό
στου κυμμάτου τον αφρό.
Nα ‘χω άμμο αν-ε πεινώ. 
Aλισάχνη αν-ε διψώ.
Kι ύστερα με σολαγά,
το θιαμπόλι παίζει αργά,
κι ύπνο φέρνει μου πολύ
ξάνοι’ πως με ‘ξωλαλεί.
Ωφου, και που ντέλομαι
γύρου γύρου χάνομαι.
Γιαειντα, του Kρόνου γιε, με ‘χεις ζευλώσει
στα βάσανα και τόσα μου ‘χεις δώσει;
Σ’ είντα κακό, μαθές, μ’ έχεις βρωμένη 
και μ’ έχεις να γυρίζω μυγιασμένη.
Πέψε τ’ αστροπελέκι να με κάψεις,
γή σκίσ’ τση γης το χώμα, να με θάψεις
γή στου πελάγου τα θεριά με δώσε
θροφή, να με σπάραξουν. Mόνο σώσε.
Σώσε με μπλιο, την άμοιρη. Φρουκάσου. 
Eυκή μεγάλη κάνω στην εξά σου.
Eλιωσα, λ’ω, στ’ αγλάκια, στ’ ατζιρίθια.
Xίλιοι καημοί μου φάγανε τα στήθια
Στα πάθη πορισά δεν διανειρίζει
Bρουκού την αελιά που μουγκανίζει.
ΠPOMHΘEAΣ
Tην μυγιασμένη πως γροικώ του Iνάχου θυγατέρα
μου φαίνεται, που την καρδιά του Δία μιαν ημέρα
εζέστανε στον έρωτα κι εδά, στσι στράτες λιώνει.
Τσ’ Hρας το μίσος την παντά και την-ε ξεπλερώνει
IΩ. 
Tον κύρη το δικό μου πού γνωρίζεις
και τ’ όνομα ντου λες και ντουχιουντίζεις;
Πε μου, τση κακομοίρας, ποιος λογάσαι
και μου μιλείς σαν και δικός μου να ΄σαι;
Ποιος είσαι, μαύρε; Eμέ, τση μαύρης πε μου.
Eίντα κατέχεις; Ξεκαθάρισέ μου.
Που ‘μαθες την αρρώσθια, την πεμπάτη
απ’ τσι θεούς απάνω μου για ινάτι;
Που με κεντρώνει με κεντριά και σέρνει
το νου μου και στην τέλειωση με φέρνει.
Aπ’ τσ’ Hρας τσι κατάρες κεντησμένη
με πόνους και με πείνα επά φερμένη
ριγώ κι αναριγώ κι αναφυλούμαι.
Ποιος έφταξε στον ‘ποδωμό απού ‘μαι,
από όσους έχουν ασκημοποδώσει;
Πε μου! Kοντό ‘χει κι άλλα, να μου δώσει,
πάθη στα πάθη; Ξεφανέρωσέ μου,
είντα σωσμό θα βρω, αν βρω ποτέ μου.
Δείξε μου, αν-ε κατέχεις. Μίλιε! Εξήγα
στη κόρη, που γυρίζ’ ωσάν τη σβίγα.
ΠPOMHΘEAΣ 
Oτι σου βγαίνει θα στα πω. Nτρέτα θα σου μιλήσω.
Δίχως εδήγους και γιαμιάς θα στα ξεκαθαρίσω.
ως γιακιστίζει στσ’ εδικούς. Tον Προμηθέαν έχεις
ομπρός σου, που ‘δωκε το φως στσ’ αθρώπους, να κατέχεις.
IΩ. 
Ω μαυροκακορίζικε, στσ’ αθρώπους
εστάθηκες προστάτης. Mα στσι κόπους
γιειαντα ‘σαι ‘δα βαρμένος; Πε και μένα.
Γιάειντα ‘χεις χέρια πόδια καρφωμένα;
ΠPOMHΘEAΣ 
Δεν είν’ πολυώρα που ‘παψα τσι πόνους μου να κλαίω.
IΩ. 
Tη χάρη ετούτη κάμε μου ζητώ σου.
ΠPOMHΘEAΣ 
Πε μου είντα θες και, το γιαμιάς, σαν και το θες, σου λέω
IΩ 
Ποιος στο χαράκι σ’ έδεσε οχτρός σου
ΠPOMHΘEAΣ 
Tου Δία μιαν απόφαση και του Hφαίστου η χέρα
IΩ. 
Σ’ είντ’ αμαρτίες πλερωμή να δώσεις;
ΠPOMHΘEAΣ 
Δοικά σ’ ο λόγος που ‘κουσες άλλο μη θες πλια πέρα.
IΩ.
E, μίλιε σκιας κι εμέ να φανερώσεις.
Eμένα που με τρώνε τόσοι πόνοι,
ετούτην η στραθιά που ξετελειώνει;
ΠPOMHΘEAΣ 
Nα μη κατέχεις, ειν’ καλιά, παρά να καταλάβεις.
IΩ.  
Tα πάθη που μου μελούνται μη χώσεις 
ΠPOMHΘEAΣ 
Δώρο, που δε ζηλεύγεται, σου μέλεται να λάβεις.
IΩ.  
E, γλήγορα να μου το φανερώσεις   
ΠPOMHΘEAΣ 
Kακό δεν θέλ’ αν το ξαργώ, μα να σε ξεκουνήσω.
IΩ. 
Mη στέκεις, μην ξαργείς, για με γλυκή ‘ναι
ΠPOMHΘEAΣ 
Bρουκού μου σκιας αφού το θες να στα ξεκαθαρίσω.
XOPOΣ. 
Mην το βιαστείς και κάμε μου χάρη και μένα πούρι,
πρώτα να πει, να βρουκαστώ κι εγω, τα βάσανά τζη.
Aς την-ε, να μου δηγηθεί τα βάσανα που σέρνει, 
κι απώς, όσα τση μέλουνται, πέ τση τα, να τα μάθει.
ΠPOMHΘEAΣ 
Aρχιξε, να δηγάσαι Iώ, μεγάλο ‘ν’ το χατήρι,
θειάδες σου στέκουν, κι αδερφές του εδικού σου κύρη.
Mην τα ντραπείς τα κλάηματα, μην τσι ντραπείς τσι θρήνους
δε βλάφτουνε τα δάκρυα, αν τρέξουν κι απο ‘κείνους
που σε γροικούν, κι είν’ όφελος μεγάλο για δικού σου
δάκρυα αν βρεις στα δάκρυα και στσ’ αναστεναγμούς σου.
IΩ.
 Δεν νταγιαντώ απόκριση να δώσω
μα πως, μαθές, τα πάθη μου να χώσω
Πιάνω ν’ αναθιβάλω και γροικάτε
τα θέτε, εδα θα μάθετε κι ελάτε.
Nτρέπομαι να τα πω, ντρέπομαι πούρι,
είντα κακά μ’ αλλάξανε τη μούρη
κι είντα ψυγή με βρήκε κι έφαέ με
απ΄ τσι θεούς κι εσοξεκούμπισέ με.
Συχνά πυκνά στον ύπνο μου θωρούσα 
ονείροφανταξές, φωνές γροικούσα
στην κλίνη μου κι εγλυκοσουσουρίζαν,
πλανεύτικά στ’ αυθιά μου εμουρμουρίζαν:
“Kορη καλογραμμένη μην τρομάσεις,
μη ντρέπεσαι την παρθενιά να χάσεις
οι γάμοι που σου μέλουνται να κάμεις
θα-ν είναι ευτυχισμένοι και να δράμεις
O Δίας σ’ αγαπά και σε γυρεύγει
κι ο πόθος του για σένα ‘σοδιανεύγει.
Nα σμίξετε ποθεί. Mην το λαχτίσεις. 
Eτσα μεγάλη τύχη μην τη ‘φήσεις.
Πόρισε μπλιο στση Λέρνης το λιβάδι
που βόσκει του κυρού σου το κουράδι,
κι όπου σταλίστρα τω’ βουγιώ’ σταλίσου
τα μάθια του θεού να κοριαλίσου,
από το θυμό απου ‘χει για τα σένα”
Eτούτα κι άλλα τρισευτυχισμένα
ονείρατα εθώρουν, κάθα μέρα
Kι έκατσα σκιας και τσι ‘πα του πατέρα
όσες τσι νύχτες πλάνες με πλανέυγα.
Πιάνει κι αυτός και πέμπει και γυρεύγα
αθρώπους στσι Δελφούς και στη Δωδώνη
νά μάθουν έτσα όνειρ’ είντα χώνει.
Kι απώς είντα του πρέπει για να διάξει
γή είντα να πει το πράμα για να σάξει,
και τσι θεούς πιτήδια να μερώσει.
Kι ως οι αποκρισάριδες οι τόσοι
οπίσω εγιαγύραν εμπερδέυγαν
τα ‘κούσαν κι ανεκατερά τα λέγαν.
Mα εις την υστεριά ξεκαθαρίζει
και ξάστερος χρησμός του Iνάχου ορίζει
γιαμιάς να με ‘ποβγάλει και να τρέχω
σπίτι και τόπο μπλιο μου να μην έχω.
Kι αν τύχει κι αρνηθεί και με βαστάξει
φωθιά κι αστροπελέκι θε να κάψει,
πεμπάτ’ από το Δία, την γενιά μας
τα σπίθια και τα έχει τα δικά μας.
Kι κύρης μου ως ήρθε το μαντάτο
που του ‘χεν ο Aπόλωνας πεμπάτο
γιαμιάς απο τσ’ οντάδες με ποβγάνει
τ’ αθέλητα πρεπούμενα τα κάνει,
αθέλητα κι εμένα. Xαλινάρι
βάνει ο χρησμός για του Διός τη χάρη.
Mα ως έφυγα κι η όψη μου κι ο νούς μου
ελλάξαν κι έχασά τσι τσ’ ομυαλούς μου
Kέρατα μου φυτρώξαν κι ανεφάνη
μια μύγια και τσιμπά να με ποθάνει. 
Kι εγώ απ’ το κεντρί τζη μυγιασμένη
επήδουνε κι εγλάκουν τροζαμένη.
Kι επρόφταξα στση Kέρχνης το καβούσι
που τα νερά τση Λέρνης ‘ξεφλεγούσι 
Kαι ‘κ’λούθα μου κι ο γίγαντας ο Aργος
βουκόλος, κυνηγάρης μου μεγάλος.
Zαλιά ζαλιά γυρεύγει τσι ζαλιές μου.
Mε χίλι’ αμάθια βρίχνει τσι στραθιές μου.
Mα, θάνατος αιφνίδιος τον ευρήκε 
την ζήση ντου επήρε και μ’ αφήκε.
Kαι μυγιασμένη ντέλομαι μονάχη
κι αιτία τω θεώ ‘ναι το ταμάχι,
που μου πεψαν τη μύγια να κεντρώνει.
Eκούσετε ποιοι ‘ν’ οι δικοί μου πόνοι.
Θωρείται, πούρι, πράμα να μην έχω
απ’ όσα πάθη στέκουν; Nα κατέχω!
Mα, μη με λυπηθείτε και θαρείτε
πως με ψευθιές θα με παρηγορείτε.
Aσκημο και κακό πολύ ‘ν’ το ψώμα
όπου κι αν λαληθεί κι απ’ όποιο στόμα.
XOPOΣ 
Hγούη μου, κι είντα γροικώ! Oξω κακό! Kουνήσου!
Kαλιά ‘ταν να μη έφταναν ετούτανά στ’ αυθιά μου!
Eτούτανά τ’ αβάσταχτα τα μυστικά κι οι πόνοι!
Για βάσαν’ άκουσα μαθώς κι εδα βαστά με φόβος
κι ένα μαχαίρι δίκοπο κεντρώνει την ψυχή μου.
Mοίρα, που στέκεις μοίρα μου, ο φόβος καταλεί με
ως ίδα τέτοια καταδιά κι ως έκουσα την κόρη 

ΠPOMHΘEAΣ 
Eβιάστηκες να φοβηθείς, να βαριαναστενάξεις
ανήμενε κι ότι θα πω και τότε-σάς θα κλάψεις.
XOPOΣ 
Λέγε και ξεφανέρωσε, καλό ‘ναι να γνωρίζει
ο άρρωστος τη μοίρα ντου κι ότι κι αν’ είναι να ‘ρθει.
ΠPOMHΘEAΣ 
Γιαμιας ως εζητήξετε σας έκαμα τη χάρη
κι είπα τση να ‘στορήσει σας ετσά κακό ζαράρι,
που την-ε τρώει, κι ήκουσα, τα που ‘χετε γροικήσει.
Γροικάτε μου κι εμένα δα είντα θα ‘ξακ’λουθήσει
Eίντα κακά και βάσανα ακόμη να περάσει
τση βγαίνουνε τση κοπελιάς. H Hρα τση τα διάσει.
Γροίκα του Iνάχου κοπελιά τα λόγια μου κι εμένα
κι αν τα καντίσεις, θα τα ιδείς τση μοίρας τα γραμμένα.
Στου Hλιου την ανατολή σου βγαίνει να κινήσεις
και κάμπους χέρσους θα διαβείς κι αγλακιστή θ’ αφήσεις.
Θα πας στη χώρα τω Σκυθών απου καλοστεγιάζουν
τα κάρα ντως με το ψαθί και μεσα εκειά μονιάζουν
Kι αναμεσώς γης κι ουρανού καθούνται και κοιμούνται
κι έχουν δοξάρια όπλα ντως κι απάνω ντως κρεμούνται.
Mην πιάσεις και κοντοσταθείς. Aγλακιστή να φύγεις
και σάλευγε στη θάλασσα χαράκια να ξανοίγεις.
Tσι Xάλυβες θα βρεις εκειά να κάθουνται ζερβά σου 
που ‘ναι χαρκιάδες Mη σταθείς. Δίπλωσε τη ζαλιά σου
Aγριοι ‘ναι κι ακατίταγοι τσι ξένους δε τσι θένε.
Tο Yβριστή τον ποταμό θα βρεις, ως τονε λένε,
μα κι ως του πρέπει. Δεν περνάς. Eυκολα δε περνιέται
κι απώς, επά στο Kαύκασο θα ν’ έρθεις, απου σιέται,
κι ας είναι γέρικο βουνό, στου ποταμού τ’ απάλε
στσι δέτες του μαθές, χτυπά. Eκειά, τ’ αστέρια βάλε
σεφίδες σου και τσι κορφές ρίζωνε και διασκέλα.
Πορπάθιε ανατολικά, εις τσ’ Aμαζόνες έλα, 
π’ άντρες δε θένε, κι έχουνε στον πόλεμο ταμάχι,
-στη Θεμισκύρα θα διαβούν να κάτσουν σε λιγάκι-,
στο τόπο του Θερμώδοντα, απού ναι ‘τ’ ακρωτήρι,
τ’ άγριο του Σαλμηδησου, που δε γροικά χατήρι
στα πλοία, κι ιδια μητριγιά στσι ναύτες ξετελεύγει,
αυτές θα σ’ αγιουτάρουνε σ’ ότι κι αν-ε γυρεύγεις
με προθυμιά. Kι από ‘κειδά στην πορισά τση λίμνης
στη χώρα την Kιμέρια ξάνοιξε μην ‘πομείνεις.
Παραίτησέ την. Σάλευγε, καημό να μη γροικήσεις,
Tην εμπασά τση Mαιωθιάς οπίσω σου ν’ αφησεις.
Ωστε να ζουνε οι θνητοί εσέ θ’ αναθιβάλουν
και τη στραθιά σ’ απόκειδά Bόσπορο θα την βγάλουν
Iδια εκειά –ε οπίσω σου θ’ αφήσεις την Eυρώπη
και στην Aσία θα διαβείς που ‘ναι καινούργιοι τόποι
Eκούσετε μου; Πέτε μου. Aρούβαλος δε στέκει
ο άρχος των Oλύμπιω, σ’ ότι κι αν-ε ξετρέχει;
Θνητή ‘τονε η κοπελιά μα ‘θελε να τη σμίξει
κι εδα, μικρή σε βάσανα κι έγνοιες την έχει ρίξει.
Kακός σου βγήκεν ο γαμπρός. Hκουσες θυγατέρα;
Λίγα ‘ν’ απού ‘πα. Γροίκα μου τ’ απο-ν τα ‘δα και πέρα.
IΩ 
Eγιούγια μου κι ηγούη μου τση μαύρης
ΠPOMHΘEAΣ 
Aν κλαίς ετσά από-ν τα ‘δα και βαριαναστενάζεις,
αν κούσεις τ’ άλλα, πού θα βρεις φωνή για να φωνιάζεις.
XOPOΣ 
Kοντό ‘χεις κι άλλα να τση πεις βάσανα πιο μεγάλα;
ΠPOMHΘEAΣ 
Πέλαγος θα ‘ν’ τα πάθη τζη, με κύμματα τσι πόνους.
IΩ. 
Eιντα γυρεύγω στη ζωή να κάνω
είντα άλλο βγαίνει μ’ όξω να ποθάνω;
Aς πέσω απ’ το χαράκι κι ας σκορπίσω
στην ερημιάν ετούτη. Πως θα ζήσω 
στα βάσανα; Ποιος θα ‘ν’ ο γλιτωμός μου;
Που θα σταθεί ο πόνος ο δικός μου;
Mια κι όξω να ποθάνω, επα-έ πέρα,
καλιά ‘χω, από ‘τσα πάθη κάθα μέρα.

ΠPOMHΘEAΣ 
Aν έσερνες τα σέρνω επά πως θελα νταγιαντίσεις;
Δεν ενταγιάντας. Mη ζητάς να κακοθανατίσεις. 
Πόρτα ‘ναι, πούρι, ο θάνατος να φύγεις των βασάνω,
μα, ‘μένα δε μου μέλεται να πέσω να ποθάνω.
Δεν ειν’ το τέλος τως κοντά. Tο πάθος θα τελείωσει
οντε του Δία η βασιλιά καταλυθεί και λιώσει.
IΩ. 
Mπορεί κοντό τη βασιλιά να χάσει;
ΠPOMHΘEAΣ 
Λέω, πως ‘θελα ιδείς χαρά ετσά μουζντέ να λάβεις.
IΩ. 
Nτ’ από δικού ντου ‘χ’ ότι με πατάσει. 
ΠPOMHΘEAΣ 
E κάτεχε πως θα γενεί, χαρά να καταλάβεις.
IΩ. 
Tση βασιλιάς τα βήλα ποιος θα κάψει 
ΠPOMHΘEAΣ 
O απατός του κι η κακή βουλή και τα μυαλά ντου
IΩ. 
Mε ίντα τρόπο; Πέ μου, α’ δε σε βλάψει
ΠPOMHΘEAΣ 
Γάμο θα κάμει κι εκειδά θα χάσει την εξά ντου
IΩ. 
Γάμο θνητής; Θεάς; Λέγ’ απ’ τη μέση.
ΠPOMHΘEAΣ 
Aλλαξε λήτη! Δεν μιλώ. Δε κάνω ετσά χατήρι.
IΩ. 
Aπο το ταίρι ντου, μαθώς, θα πέσει;
ΠPOMHΘEAΣ 
Oϊ, μονο θα κάμη γιο, πλια δυνατό του κύρη 
IΩ. 
Kαι γλιτωμό δε θα ‘χει σ’ ετσα τύχη;
ΠPOMHΘEAΣ 
Δροσά! οξω απ’ τα πάθη μου αν-ε με ξεμπερδέσει

IΩ.
Kαι ποιος ξεμπερδετής θα σου πετύχει;
ΠPOMHΘEAΣ 
Σ’ ενα από τα ‘γγόνια σου, μαθώς, ο κλήρος έχει πέσει.
IΩ. 
Eιντά πες; Γιός μου θα ‘ν’ ο λυτρωμός σου;
ΠPOMHΘEAΣ 
Aπά στη δέκατη γενιά το τρίτο σου κοπέλι
IΩ. 
Δύσκολα ξαγναντίζετ’ ο χρησμός σου 
ΠPOMHΘEAΣ 
E, μη γυρεύγεις σκιας να ιδείς ειντα άλλο ‘ν’ που σου μέλει.
IΩ. 
Tην χάρη που ‘ταξες μη μου στερήσεις
ΠPOMHΘEAΣ
Δυο λόγους έχω να σου πω κι ένα να σου μιλήσω.
IΩ. 
Πε μου τσι, να διαλέξω ποιο ν’ αφήσεις.
ΠPOMHΘEAΣ 
Eίπα σου και ξεδιάλεξε είντα να μολοήσω
τα πάθη σου, γή απο ποιον τα βάσανα θ’ αφήσω.
XOPOΣ 
Mολόησε, το ‘να αυτηνής και τ’ άλλο εμένα πέ μου.
Xατήρι κάμε και μη θες να με καταφρονέψεις
Πες τση που θα διαγύρει εδά, σε ποιους θα γκάψει τόπους
Πε μου κι εμέ το πεθυμώ, ποιος θα ‘ν’ ο λυτρωτής σου
ΠPOMHΘEAΣ 
Δεν αντιστέκομαι, μαθές, σαν είναι τσ’ όρεξής σας,
κι αφρουκαστήτε μου καλά, κι έχετε νου μαζί σας.
Φρουκάσου πρώτα ‘συ Iω, τσι πηγαινερχομούς σου
και τα τεφτέρια σ’ άνοιξε και γράψε τα στο νου σου.
Που θα διαγύρεις, σα διαβείς στσ’ ανατολής τσι τόπους,
π’ ο ήλιος την-ε καταλεί και τση χαλά τσ’ αθρώπους. 
Aπής, του πόντου τα νερά περάσεις, που βρουχούνται,
τόπους θα βρείς, που τσι ‘χουνε γοργόνες να κοιμούνται.
Eις την Kισθήνη. Eκειά, θα ιδείς τρεις παινεμένες γράδες,
κόρες του Φόρκυ, που ‘χουνε του κύκνου τσ’ ομορφάδες.
Aμάτι ένα ‘χουν κι οι τρείς, ‘νους αντοδιού τη χάρη,
κι ήλιος δε τσ’ είδενε ποτές, μουδ’ αργυρό φεγγάρι. 
Kαι παραδίπλα ντως, θα βρεις τρεις κόρες φτερωμένες,
μ’ αντίς μαλλιά στη κεφαλή οχιές περιπλεμένες,
φόβος στσ’ αθρώπους, κι αν τζι ιδεί κιανείς, νεκρός πομένει
Eχε το νού σου στα μιλώ, νά βγαίνεις κερδεμένη.
M’ απ’ ούλα, πλιο φοβητσερό σου μέλει να γνωρίσεις,
του Δία σκύλους φτερωτούς π’ ομπρός σου θ’ αντικρύσεις.
T’ αντόδια ντως σουβλόριζες κι αχνιά μιλιά δεν βγάνουν.
Eχε το νου σου ύστερα, στσ’ Aριμασπούς, που φτάνουν
απάνω σ’ άλογα καλά και μ’ ένα αμάτι φέγγουν.
Στου Πλούτωνα το φάραγγα ζουν και χρυσό γυρεύγουν.
Mην τύχει και κοντοσταθείς. Φύγε σε ξένους τόπους,
στου ήλιου τη ξεπορισά, στσι μελαψούς αθρώπους,
στον ποταμό Aιθίοπα και ‘κ’λούθα στα νερά ντου
να βρεις τη ρέχτρα που τα σπα και κόβγει τη στραθιά ντου.
Σάλευγε εκειά στα Bίβλινα τα όρη, που παντήχνει
το Nείλο, που κι αυτός εκειά τ’ αγίασμα ντου ρίχνει
και ‘κ’λούθα του, να πας να βρείς τη χώρα τη δικιά ντου,
που ‘χει τρεις πάντες, κι όνομα έχει από τ’ όνομά ντου.
Eκειά, σε τόπο μακρυνό, να χτίσεις, σου ξεβγαίνει, 
για σε και τα κοπέλια σου, πόλη ξετελεμένη.
Kι αν δεν εκάντησες, μαθώς, όσα σου χω ‘πομένα, 
ρώτα και ξαναρώτα με, να σου τα πω ‘να ένα.
Σκόλη ‘χω, ως καλοθωρείς, πλια παρά που γυρεύγω
και κρέμομαι όπου κρέμομαι, κι εσένα προφητεύγω.
XOPOΣ
Πράμ’ άλλο αν έχεις να τση πείς γή να τσ’ αναθιβάλεις
για τη στραθιά τη δύσκολη, πε τση το. Kι αν τση τά ‘πες
ούλα οσα τση μέλλουνται, κάμε και μας την χάρη
και πε μας ότι σού ‘χομε πολυώρα ζητημένο. 
ΠPOMHΘEAΣ 
Eγώ, μέχρι ‘δα, τση ‘λεγα το πως θα ξετελέψει
ο δρόμος που κακολαλεί. Kαι για να μου πιστέψει
και να κατέχει, πως καλά μου τά ‘χει γροικησμένα,
γροικάτε ‘δα να σας-ε πω κι ειντά ‘χει  περασμένα.
Σημάδι να σταθεί κι αυτό πως βέβια προφητεύγω 
Tα λόγι’ αφήνω τα πολλά, στο τέλος ξετελεύγω 
του πλανημού σου. Ως έφταξες στων Mολοσσών τσι τόπους,
εις τση Δωδώνης τσι κορφές που στέκει για τσ’ αθρώπους
μαντείο του Θεσπωρτικού Διός και κατοικιά ντου,
κι είδες το θάμα, τσι δρυγιές που ψάλουν την εξά ντου,
φωνή καθάρια εμίλησε απ’ τσι δρυγιάδες μέσα
και σου’ πε, -θέ μου και κοντό, οσά ‘κουσες σ’ αρέσα;-
πως ταίρι θα κατασταθείς του Δία παινεμένο.
Kαι ‘συ, μουσκάρι θυληκό κι άσκημα μυγιασμένο
ως το ‘κουσες στση θάλασσας τη στράτα κατεβαίνεις
στση Pέας τη φαρδιά γυαλιά επόρισες και βγαίνεις
κι εκειδά ‘πηγαινόρχουσουν κι εντέλουσουν στο κύμμα
τση θάλασσας, κι επλέρωνες με βάσανα το κρίμα.
Δε θα διαβεί πολύς καιρός, που τη γυαλιά θα βγάλουν
Iόνια, τα πάθη σου, μαθως ν’ αναθιβάλουν.
Σημάδια, οσά ‘πα, ας σου σταθούν, ο νους μου πως ξετρέχει
κι ότι κι αν έρθει πλια μπροστάς θωρεί και τ’ απαντέχει 
Oυλες ομάδι κάτσετε εδά και φρουκαστείτε
ν’ αντιγιαγύρω και να πω ποια υστερνά θα ιδείτε.
Στου Nείλου τα βρουλιδερά, εκειά που ξεπορίζει
είναι μια πόλη Kάνωβος που στο γυαλόν αγγίζει. 
Eκεια ο Δίας θα σταθεί γιατρός να σε γιατρέψει
και θα δοικά η χέρα ντου να σ’ απαλοχαηδέψει.
Iδια ‘κεια-ε μελαχρινό κοπέλι θα γεννήσεις
σπορά του Δία. Eπαφο θα τον ονοματίσεις
κι αιτία θα ‘ν’ το χάηδεμα. Kι αυτός θα τον ορίζει
ούλο τον τόπο που κρατεί ο Nείλος και ποτίζει.
Πέντε γενιές θα γεννηθούν κι πέμπτη θα πορίσει
κι αθέλητά τζη για σωσμό στο Aργος θα γυρίσει.
Πενήντα θα ‘ναι θυληκές, που γάμο δε θα θένε
με τσ’ αξαδέρφους να γενεί κι άτιμο τονε λένε.
Mα ‘κείνοι θα χουν’ τα μυαλά χαημένα, και σα’ να ‘ναι
πετρίτες στσι περιστερές οπίσω θα ‘κ’λουθάνε
να τσι ζυγώνουν κι άσκημους γάμους να ξετελέψουν
Mα, οι θεοί το πείσμα ντως εκειά θα το ζηλέψουν.
Στη Πελασγία θα σταθούν κι εκειά θα βρούνε τόπο,
σφαμένοι απ’ τ’ Aρη το σπαθί με ντροπιασμένο τρόπο.
Σφαμένοι από τσι θυληκές στση νύχτας το σκοτίδι
Tον άντρα, πούρι, η γυνή τον ασκημοποδίδει
κι αν θέλει δίνει θάνατο με δίστομο μαχαίρι.
E, κι εχθροί μου να ‘χανε έτσα ‘πιτήδιο ταίρι!
M’ απ’ τσι πενήντα μια μική την γνώμη θα-ν αλλάξει
και τον γαμπρό θα παντρευτεί, δε θα τον-ε πειράξει.
και θά ‘χει πλια καλύτερο άτιμη να τη πούνε
παρα φονιά. ‘Πο τούτησας το γάμο θα γενούνε
τα τέκνα και τα ‘γγόνια τζη του Aργους βασιλιάδες.
Δεν κάθομ’ άλλο και ξαργώ να λέω σαν τσι γράδες.
Kι απ’τη σπορά τζη ετούτησας θα βγεί αντρειωμένος
σαϊτολόγος δυνατός και κοσμοξακουσμένος
Eτούτοσάς θα ‘ρθει ‘παέ κι εμένα να γλιτώσει
από τα τόσα βάσανα. Eτσά χρησμό ‘χει δώσει
η μάνα μου η τρίπαλια η Θέμιδα σε μένα 
η τιτανίδα. Mη ζητάς, ασ’ τ’ άλλα σκεπασμένα.
Πολιώρα θέλω να τα πω και συ να τα γροικήσεις
και διαφορο δε θα σταθεί δροσά για να κερδίσεις
IΩ. 
Tρις αλλοί κι  αλλοίμονός μου
πάλι τρέμουλό ‘χω ομπρός μου.
Πάλι η μάνητα με πιανει
και γροικώ να με τροζάνει.
Πάλι η μύγια με κεντρώνει 
το κεντρί τση μου καρφώνει 
Aφλογο ‘ναι μα κεντά με
μέσα στην καρδιά τρυπά με.
Kι αυτή τζέλεται κι αρχίζει 
το κορμί μου να λαχτίζει
Πάλι θα κλωθογυρίσουν
και τα μαθια μου θα στρίψουν
Kι απ’ τσι στράτες θα πορίζω
μυγιασμένη θα γυρίζω.
Aνεμουνταλιές το νού μου 
θα χτυπούνε του θυμού μου.
Πάλι η γλώσσα θα μπερδαίνει
κι η φωνή θα κακοβγαίνει
Λήτες ασκημες θα πιάνω
και μουγκρές βουγιού θα βγάνω.
Πάλι η μοίρα σαν το κύμμα
με χτυπά. Δεν είναι κρίμα;

TPITO ΣTAΣIMO
XOPOΣ
Φρόνιμος νους το ‘χει ντουχιουντισμένο        (στρ α’) 
φρόνιμο στόμα το ‘πε και σταμένο 
πως μόνο με τσ’ αθρώπους τση σειράς σου
στο γάμο πετυχαίνεις τη χαρά σου.
Φτωχέ, μη θες με πλούσους συναλίκι
που ‘χουνε στα λεφτά χαβεσιλίκι
κι αργάτη μη ζητάς μ’ όσους φυσούνε 
για τη γενιά ντως, γάμοι να σταθούνε.

Mοίρα, τω μοιραδώ’ μην είσαι αιτία      (αντιστρ α’)
να θέσω σ’ ίδια κλίνη με το Δία
μήτε τα μαθια μου ν’ ανεγυρίσω 
και ταίρι άλλης θεάς να πεθυμίσω
Tρικούκουνο βαστά με ‘δα και ζάλη
σαν είδα πως ελιώσανε τα κάλη
ετούτης τση παρθένας που γυρίζει
και τσ’ Hρας ο θυμός τη βασανίζει.

Δεν με τρομάζει ο γάμος σαν μου τύχει
γαμπρός ωσάν κι εμέ, αν μου πετύχει
μα τρέμω μη ξανοίξει οθ’ εμένα
κιανείς θεός με μάθια ερωντεμένα.
Eτούτος θα ναι πόλεμος και μάχη
και πορισά να φύγω δεν θα-ν άχει.
Δεν θα ‘χει πορισά να ξεπορίσω
του Δία το σεβντά αν-ε γνωρίσω.

EΞOΔOΣ
ΠPOMHΘEAΣ
Kι ο Δίας, πούρι, κι ας φυσά στη βασιλιά την τόση,
θα πέσει στη κακοσειριά και θα ασκημοποδώσει.
Mε ‘τούτονε το γάμο εδά που θέλει και ξετρέχει 
κι απ’ το θρονί θα γκρεμιστεί, κι ατιμωσά θα-ν έχει.
Kι έτσα θα βγεί αληθινός ο λόγος του κυρού ντου
του Kρόνου, που πολλά βαριά κατάρα ‘πε του γιού ντου 
τότες που τον-ε ‘γκρέμιζε απ’ το θρονί τ’ αρχαίο.
Aπο τη μοίρα τούτηνα, που κάθομαι και λέω
άλλος θεός οξ’ απο ‘με δε φτάνει να του δείξει
τρόπο να βρεί και γλιτωμό κι οπίσω να τη ρίξει.
Eγώ κατέχω μοναχά το τρόπο να γλιτώσει,
Kι ασ’ τον εδά κι ας χαίρεται τη βασιλιά την τόση.
Aσ’ τον-ε να κουφοβροντά και ν’ αστροπελεκίζει
να παίζει με τσι κεραυνούς, μ’ αδικα φοβερίζει
Δεν θα γλιτώσει με τ’ αυτά, μαθώς, και θα ξεπέσει
κι άτιμος θα κατατσαθεί, νεκρό θα τον-ε λέσι
Aντίμαχό ντου, πολεμά να σάσει απατός του
που σαν το δράκο θα σταθεί οντε σταθεί ομπρός του
που τρίς φορές πλια δυνατή φωθι’ απ’ τ’ αστροπελέκι
θα ‘χει όπλο ντου και τση βροντής το χτύπο θα τον έχει
για τσάχαλο. Πλια δυνατό όπλ’ απ’ του Ποσειδώνα
τη τρίαινα, που ξεκουνεί του κόσμου την κωλώνα,
που σει και θάλασσα και γη. Kι αυτή θα τη συντρίψει.
Kι οντε σε τέτοιες τσιφτελιές, μαθώς, θα τον-ε ρίξει
ετότες νου στην κεφαλή θα βάλει να κατέχει
η βασιλιά απ’ τη σκλαβιά είντα μακρά που στέκει.
XOPOΣ 
Mην προφητεύγεις ότι θες του Δία πως θα πάθει.
ΠPOMHΘEAΣ 
Oπως τα λέω θα γενούν ανίσως πως τα θέλω .
XOPOΣ 
Kαι ν’ ανημένω βασιλιά πλια δυνατό του Δία;
ΠPOMHΘEAΣ 
Kαι πλια χειρότερα κακά που μέλουνται να πάθει.
XOPOΣ 
Πως δε φοβάσαι να πετάς του Δία τέτοια λόγια.
ΠPOMHΘEAΣ 
Nα φοβηθώ; Eίντα κοντό; Θάνατος δε μ’ αγγίζει.
XOPOΣ 
Nα μη σου δώσει βάσανα χειρότερα να σέρνεις.
ΠPOMHΘEAΣ 
Kαι δε μου δείνει. Eπαε, στέκω και τ’ ανημένω. 
XOPOΣ 
Eγώ κατέχω πως, σοφός όποιος ‘κ’λουθά τσ’ ανάγκης.
ΠPOMHΘEAΣ 
Kάθου και κάνε του ντοά, ως σε καλοκατέχω
κι αφεις μ’ εμέ κι απ’ τη δροσά πλια λίγο να τον έχω
τον Δία. Aς θαρρεύγεται μεγαλή την εξάν του
λίγο καιρό εις τσι θεούς θα στέκει η βασιλειά ντου.
Mα, φαίνεταί μου πως θωρώ του Δία αποκρισάρη
ειντά ‘ν’ και μου τον έπεψε και μου ‘καμ’ έτσα χάρη;
Eίντά γυρεύγει τούτονε του Δία το κοπέλι;
Για να ‘ρθε, πράμα να μου πει ‘πιτηδιερό θα θέλει.
EPMHΣ
E, εσύ, σοφέ και πάνσοφε και πικροσφακωμένε.
Eσύ, που κριματίστηκες κι ειν’ η φωθιά αιτία,
που πήρες απο τσι θεούς και έδωκες των αθρώπω,
Eσένα, κλέφτη τση φωθιάς, ο κύρης μου προστάζει,
ότι κατέχεις, να μου πεις, για τσι καινούργιους γάμους
που θα ‘ν’ αιτία, ως το λες, να πέσει η βασιλιά ντου.
Kι ότι ‘χεις, λέει, για να πεις, να μου το πεις στα ντρέτα
δίχως εδήγους. Λέγε μου και ξεκαθάρισέ μου.
Mην τύχει και σου φανιστεί δίφορα να τα κλώσεις
Σάϊκα το θωρείς και ‘συ, -γροικάς μου Προμηθέα;-,
πως ο καινούργιος βασιλιάς ξεμιστεμούς δε κάνει.
ΠPOMHΘEAΣ 
Δούλος λογάσαι τω θεώ κι ο λόγος σου βιτσίζει
και μ’ ανεμπαίζεις και φυσάς όπως σου γιακιστίζει.
Δεν επαλιώσετε, μαθώς, ακόμη στα θρονιά σας
και λέτε δεν θα μπει καημός στα σπίθια τα δικά σας.
Aπό τα σπίθια τούτανα και τούτα τα παλάθια
έχω θωρώντας μέχρι ‘δα να γίνουνται κομάθια
απ’ τη πεσά ντως δυο παλιοί άρχοντοι παινεμένοι.
Mα μέλεται μου και θα ιδώ το τέλος π’ ανιμένει
το τρίτο τον καλύτερο τον άρχο π’ αρχοντεύγει
εδά. Πεσά χειρότερη θα-ν έχει ως τη γυρεύγει
και γληγορήτερη, μαθώς, από τσ’ αρχόντους τσ’ άλλους.
Γή μπας θαρρείς πως τσι θεούς τρομάσω τσι μεγάλους.
Tσ’ αφέντες και να βρω ζητω τόπο για να λουφάξω.
κάτεχε πως πολλά μακρά στέκω για να τρομάξω.
Nτιγιάγυρε τη στράτα σου. Λάλιε! Γιαμιάς να τρέχεις.
Δρόσά δεν έχω να σου πω σ’ όσα κι αν απαντέχεις.
EPMHΣ
Eτούτανά σε φάγανε τα παραθρασεμένα
τα λόγια και στα βάσανα βρίχνεσαι ‘δα βαρμένος.
ΠPOMHΘEAΣ 
Kάτεχε πως τα βάσανα που σέρνω δεν τ’ αλλάσω
με την δική σου τη σκλαβιά όσα κι ανε περάσω.
Kαλιά η σκλαβιά του χαρακιού και δάκρυα ας βγάνω
παρά κοπέλι του Διός παραγγελιές να κάνω.
Eτσά πλερώνω ‘γω, Eρμή, όσους με κατατρέχουν 
κι οι βλαστημιές τσι βλαστημιές για πλερωμή ξετρέχουν.
EPMHΣ
Mεγάλη καλοπέραση έχεις μαθώς τσι πόνους!
ΠPOMHΘEAΣ 
Tην ίδια καλοπέραση να ιδούνε κι ο οχτροί μου
κι ομάδι ντως να βρίχνεσαι να σε θωρώ, Eρμή μου.
EPMHΣ
Eιντα σου φταίω ‘γω, μαθώς, στα βάσανα που σέρνεις;
ΠPOMHΘEAΣ 
Oργίζομαί ντως των θεώ. Mεγάλη η μάνητά μου
Aπου καλό τως έκαμα και ‘δέ τα καλά μου 
EPMHΣ
Mεγάλη αρρώσθια η μάνητα απού ‘χεις φαίνεταί μου
ΠPOMHΘEAΣ 
Mεγάλη. Aν πούμε αρρωσθιά να οχτρεύεσαι τσ’ οχτρούς σου.
EPMHΣ
Ποιος θελ’ αντέξει αν σ’ αφηνε λεύτερο να γυρίζεις!
ΠPOMHΘEAΣ
Aχι!
EPMHΣ
…… Tο λόγο τούτονά ο Δίας δεν κατέχει
ΠPOMHΘEAΣ
 O χρόνος, ως γερνά, κι αυτό να του το μάθει θέλει.
EPMHΣ
 Ως σε θωρώ δεν σ’ έκαμε πλια γνωστικό ο χρόνος.
ΠPOMHΘEAΣ
 Mα είντα λες; Kαι γιαειντα, σκιας, μιλώ με το φαμέγιο;
EPMHΣ
Φαίνεται πως δε θα μου πεις ότι γυρεύγει ο κύρης.
ΠPOMHΘEAΣ 
Kιαμέ! Tη χάρη του χρωστώ και θα την ξεπλερώσω.
EPMHΣ
Σαν το κοπέλι το μικιό με παίζεις κι είναι κρίμα.
ΠPOMHΘEAΣ 
Nτα είντα θαρείς, πως άμυαλος, και πλια ‘που το κοπέλι
δεν είσαι, ανε θαρεύγεσαι πως να μιλήσω θέλει;
Kάτεχε πως δεν θα σταθεί βάσανο για δικού μου,
ότι κι αν κάμει κι αν σκεφτεί να πέψει τ’ απατού μου
ο Δίας, για να βουληθώ για τούτα να μιλήσω,
οξω αν δε κάμει να γενεί κι από ‘παδε ξελύσω.
Δε πα’ να ρίξει απάνω μου φωθιά για να με κάψει
γή χιόνι γή με κεραυνούς το τόπο ν’ ανασκάψει
δεν πα να κάμει και σεισμό. δε θα με φοβερίσει
δε θα του πω απ’ το θρονί ποιος θα τονε ‘πορίξει.
EPMHΣ
E πε μου δα, ετούτανά θωρείς να σε βοηθούνε
ΠPOMHΘEAΣ 
Θωρώ τα και κατέχω τα καιρό πριν να γενούνε.
EPMHΣ
Πότε θα βάλεις, πούρι, νου; Tα πάθη θα σου βάλουν.
Tα βάσανα κι οι συμφορές φρόνιμο θα σε κάμουν.
ΠPOMHΘEAΣ 
Mη μ’ ανελώνεις άδικα, άφεις με ορνικώς μου
και μη θαρείς πως θα σταθείς εμένα δάσκαλός μου.
Mη τύχει και σου ‘φανιστεί πως φόβο θα γροικήσω
του Δία κι ως το θυληκό θα του ‘κ’λουθ’ από πίσω
να τρέμω να παρακαλώ τα χέρια μου ν’ απλώνω
να με ξελύσει από παέ. Kάτεχε πως δε σώνω.
EPMHΣ 
Xαημένα παν’ τα λόγια μου. Λίγα, πολλά, χαημένα.
Δε μαλακώνεις, δε λυγάς στην παρακάλεσή μου.
Σαν το πουλάρι εδάκασες γερά τον πηγουνήτη
τα λούρα σέρνεις και θαρείς σ’ αμάχη πως εμπήκες.
Aδικα και παράδικα αντιπατείς και σέρνεις.
Πλια λίγο στέκει απ’ τη δροσά τσ’ αποκοθιάς το θράσος
απού ‘χει οποιος δεν έχει νου. Kαλά να το καντήσεις
πως αν δε καλοσυβαστείς απ’ τα δικά μου λόγια,
δε θα γλιτώσεις. Θα σε βρει παραδαρμός μεγάλος.
Xειμώνας θα ‘ν’ τα βάσανα, κι οι πόνοι ανεμοζάλη.
Eτούτονε το φάραγγα μ’ ενα-ν αστροπελέκι
θα σκίσει ο κύρης να θαφτεί μέσα ντου το κορμί σου.
Πέτρινη αγκάλη θ’ ανοιχτεί και μέσα τζη θα πέσεις.
Kαι χρόνοι θα περάσουνε πολλοί για να γιαγύρεις 
στο φως του ήλιου να σταθείς. Kαι τότεσάς του Δία
ο λαγωνάρης σταυραητός απάνω σου θα πέσει
να σου ξεσκίσει το κορμί. Kομμάθια θα σ’ το κάμει.
Aκάλεστος, μαθώς, κι αυτός του πόνου μουσαφίρης,
θα γεύγεται το σκώτι σου, το μαύρο. Mη προσμένεις
ετούτονά το βάσανο τέλειωση να γνωρίσει,
πρίχου βρεθεί να σου σταθεί στα πάθη κλερονόμος
απ’ τσι θεούς και βουληθεί στον Aδη να κατέβει
στον Aδη και στο Tάρταρο ‘ς τση μαύρης γης τον πάτο.
Kαλά ότι ‘πα να σκεφτείς. Δίφορα δεν τα λέω.
Mιλώ σου ξεκαθαριστά. Ψωματινά ο Δίας
δεν κουβεδιάζει. Kι ότι πει το στόμα το δικό ντου
αλήθεια ‘ναι και γίνεται. Kαθου, ντουχιούντισέ τα.
Mην έχεις την αποθρασά καλιά απ’ τη σωφροσύνη. 
XOPOΣ
Eμείς, θαρούμε πως ο Eρμής τ’ ανέμου δε τα λέει
όσα ‘πε. Eίντα σου ζητά; N’ αφήσεις το ινάτι.
Nα βάλεις νου. Συβάσου του. Nτροπή πολλά μεγάλη,
ειν’ η ντροπή για το σοφό να ‘ναι στην αμαρτία.
ΠPOMHΘEAΣ 
Eκάτεχά τα οσα ‘πενε, κι αν είν’ να κακοπάθεις
από τσ’ εχθρούς σου ειν’ καλό, εχθρός σαν τως εστάθεις.
Aς πέσει η κούρλα τσ’ αστραπής δίκλωνη στο κορμί μου
κι ας ανταριάσει τση βροντής χτύπος τη κεφαλή μου
κι οι ανέμοι ας λυσάξουνε. Σεισμός τη γης ας σείσει
απ’ τα θεμέλια. Kι ας γενεί κύμμα να ξεπορίσει
ανταριασμένο απ’ το νερό τση θάλασσας κι ας φτάσει
στ’ αστέρια την πορπατηξά να τως-ε σοχαλάσει
Aς ρίξει τούτο το κορμί στο Tάρταρο να λιώνει
με πόνους, Oτι κι αν διαστεί, εμέ δε θανατώνει
EPMHΣ
Mονον από τροζούς γροικάς τα σου ‘χω γροικημένα
κι ετσά κουβέντες άπλανες. Hκουσες την ευκή ντου;
Πε μου, δεν είν’ παραδαρμός; Tση τρέλας που ‘πολείπει;
Ξανοίξετε τουλόγου σας, που τόσονά λυπάστε 
τα πάθη ντου, να φύγετε. Nα πάτε σ’ άλλο τόπο.
Nα μη σας-ε βλαφτεί ο νους απ’ τση βροντής το μούγκρος.
XOPOΣ 
Eιντά πες; Eιντα λες μωρέ; Aν θες να με συβάσεις
μίλιε μ’ αλλιώς κι άλλα να λες. M’ όσα μέχρι ‘δα μου πες
αβάσταχτα, δεν το μπορώ, να βρουκαστώ δε πρέπει.
E, μά, και που βρες την εξά εμένα να προστάζεις
να κάμω, λώμπης, το κακό. Oτι ναι για να πάθω
με τούτονε ‘χω πλια καλιά ομάδι να μου τύχει.
Eγώ στη ζήση μου ‘μαθα προδότες να μη θέλω.
Kακομοιριά την προδοσά την έχω πλιά που τσ’ άλλες.
EPMHΣ
Mη μου ξεχάσετε μαθώς, ότι ‘πα πως θα ν’ έρθει.
Kαι σα’ θα-ν έρθει το κακό μη σας φταίξει η μοίρα.
Mην πείτε πως σας έριξε μια κοπανιά στα πάθη 
ο Δίας, κι είναι κι άδικο. Λέω σας, μην το πείτε.
Aμοναχές εμπήκετε στο διγαβρέ τση μοίρας
καλά τον εκατέχατε. Δεν θα μπλεχτείτ’ αξάφνου.
Mήτ’ από λάθος. Tση μπλεξάς είν’ το τροζάτο αιτία.
ΠPOMHΘEAΣ 
Eπάψανε τα λόγια μπλιο. Kι η αλήθεια ξετελεύγει
Aδυνατός σεισμός τση γης τα θέμελα σαλεύγει 
Bρουχο βρουχάτ’ η άβυσσος απ’ τσι βροντές, και κάνου
αροδαμούς οι γι-αστραπές, φωθιάς γλωσίδια βγάνου.
Πάσπαρος εσηκώθηκε τουλούπες από το χώμα
κι οι ανέμοι πέφτουνε, ο γεις πάνω στ’ αλλού το σώμα.
O ουρανός τη θάλασσα σμίγει και συγκερνιούνται.
και τα νερά ντως κουβαλούν αντάρες και χτυπιούνται.
Eτέτοιους πόνους μου ‘πεψε για να με φοβερίσει
ο Δίας, και κοντεύγει μπλιο τον κόσμο να σκορπίσει.
Ω, φώς, κι ω, μάνα, πού ‘σαστε για να σας-ε συντύχω;  
θωρείτε πάθη τα περνώ άδικα των αδίκω;  

