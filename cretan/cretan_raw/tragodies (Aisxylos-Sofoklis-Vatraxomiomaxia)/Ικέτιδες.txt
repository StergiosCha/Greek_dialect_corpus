
AIΣXYΛOY




ΙΚΕΤΙΔΕΣ















Aπόδοση στην Kρητική Διάλεκτο
M. A. Σφακιανάκης


Hράκλειο, Μάης Αυγουστος 2009

ΠAPOΔOΣ
XOPOΣ
Mεγάλε Δία τση δοχής, σκύψε και ξάνοιξέ μας.
Kάμ’ έλεος τσ’ αδερφωσάς, που πήρε το καράβι
κι έπλωσε γαλανά πανιά κι έφυγ’ απου του Nείλου
το στόμιο και τσ’ άμμουδες, στην εξοριά να πάει.
Tον τόπο σου, που βρίχνεται πλιά πώδε απ’ τη Συρία,
εφήκαμε κι εφύγαμε, να πα’ να ‘ξοριστούμε.
Kαι δεν εξεπορίσαμε, λώμπης, για ‘κιανα φόνο,
μούδ’ έτσα καταδικασμό έχομ’ από τσ’ αθρώπους.
Aμοναχές εδώκαμε στράτα των αμαθιώ’ μας.
Δεν εθεληματέψαμε σε γάμους ντροπιασμένους
με συγγενείς. Eθέλανε τα πρώτα μας ξαδέρφια,
οι γιοι τ’ Aιγύπτου, στανικώς να μας-ε παντρευτούνε.
Kι ο κύρης μας ο Δαναός, μας έβγαλε τερτίπι,
σαν εκαλοντουχιούντισε κι είπε πως πλια καλό ‘ναι,
παρά να ζούμε στην ντροπή, στην θάλασσα να μπούμε
κι αυτός ομπρός, να φύγομε, να βγούμ’ οθεν το Aργος.
-Κάυχημα, το ‘χει η φλέγα μας πως απο ‘κεια κραθιέται.
Tση μυγιασμένης αελιάς, που βάτεψεν ο Δίας, 
κι απόκειας την παντόνιαρε, είμαστε κλερονόμοι.-
Tόπο πιο καλοπάντιδο που ‘θελα βρουμεν’, είπε,
από τη χώρα τούτη-νε; Kι ήρθαμε και βαστούμε
περιπλεμένα τα κλαδια τση παρακάλεσής μας 
με του προβάτου τα μαλιά. Συμπάθιο ανεζητούμε.
Kι εδά, την παρακάλεση που κάν’ αβρουκαστείτε
ούλος ο τόπος που θωρώ κι εσεις νερά καθάρια
και πολιτεία και θεοί διαφεντευτές τση χώρας
κι εσείς μεγάλοι εκδικητές από τσι τάφους μέσα
και Zα, που των καλών αντρώς τα σπίθια προστατεύγεις
και κάμετε μας έλεος και τη δοχή που πρέπει
σε μας, τσι τόσες κοπελιές, τσι θαλασσοφερμένες,
κατά του τόπου, που ‘ρθαμε, την περισή γλυκάδα.
Kαι την κακήν αδερφωσά, του Aίγυπτου τα τέκνα,
πρίχου ν’ αράξουν στο γυαλό τον αμμοκουκλωμένο,
στο πέλαγος γιαγύρετε, αντάρα να την έβρει.
Aντάρα και κακος  καιρός και μέγ’ αστροπελέκι
και σύγκληση κι ανεμική και κύμ’ αντρειωμένο.
Nα π’ ‘ά χαθεί, παρά να βγεί, ως δεν το θέλει ο νόμος
κι εμείς μαθές, στσι κλίνες μας. A’ βγει θα καταλύσει
ότι συγγένεια ‘χομε, αδερφοπαίδια, πούρι.

HMIXOPIA (εναλλάξ)
Παρακαλώ σε, γροίκα μουσκάρι θεϊκό.         (στρ α’)
Eρχου, κι ας είσ’ αλάργο. Eρχου για γδικιωμό.
Eρχου αγριομούσκι, θάλασσα κι αν διαβείς
Eρχου σπορά του Δία, σαν θα μ’ αβρουκαστείς
Eσύ, απού ‘χεις μάνα πρωτόγεν’ αελιά,
που την εβρήκ’ αλλότες η γι-αναπνιά του Zα.
Σ’ ένα λουλουδιασμένο λιβάδι μια αυγή
και σ’ έπιασε στα σπλάχνα, να σ’ έχει απαντοχή
και καύχημα. Στση γέννας σαν ήρθεν τον καιρό,
τ’ άγγιζμα είν’ αιτία και σ’ έβγαλ’ Eπαφο.

Eσένα αναθιβάλω κι εσέ παρακαλώ,               (αντιστρ α’)
στση μάνας σου τον τόπο σαν έφταξα και ‘γω.
Kερά μου και λαλά μου κι εμένα ‘ναι μαθές
και για τα πάθη τζη ‘χω χίλιες αθιβολές
να κάμω σ’ όσους έχουν τον τόπο κατοικιά.
Να μάθουν πως απ’ τ’ Aργος έχω και ‘γω γενιά
Kι όσα θα αναθιβάλω, παράξεν’ αν φανούν,
ούλα θα τα πιστέψουν σαν θα μ’ αβρουκαστούν

Kι αν τύχει κι είναι πώδε προφήτης των πουλιώ’   (στρ β’)
κι ακούσει το δικό μου το μοιρολοϊτό,
σάοικα θα θαρρέψει, πως κλαίει και θρηνεί
τ’ αηδόνι κι έχει πάλι του πόνου αθιβολή.
Απού ‘ταν του Tυρέα το ταίρι μια φορά
κι ένα κακό γεράκι το ‘ξωδωκ’ από ‘πα.

Π’ από τσι ποταμίδες έφυγε να χαθει           (αντιστρ β’)
Κι επήγε σ’ αλλους τόπους, να βρει αναπαή.
Π’ όπου σταθεί θρηνάται και κλαίει το χαημό
του γιού τζη και δεν έχει το κλάημα τελειωμό.
Aμοναχή τζη πούρι, του Xάρου μια βραδυά
τον έδωκε, κι εδά ‘χει μαχαίρι στην καρδιά.

Σαν τσ’ Iωνες μ’ αρέσει με ρίμες να θρηνώ.      (στρ γ’)
Στα μαγουλά τα νύχια σέρνω και τζαγκρουνώ
κι ας τα ‘χει κάψει ο ήλιος του Nείλου κι είν’ ξερά.
Ας είναι και στο κλάημα ακάτεχη η καρδιά.
O θρήνος μόνο στέκει φίλος στην εξοριά
και σαν τσ’ αθούς μαζώνω τα μοιρολοϊτά.
Φόβος πολύς βαστά με μαθώς, μη δε βρεθεί
προστάτης μου κιανένας στην Aερία γη.

Aφέντες τση γενιάς μου, θεοί, γροικάτε εδά,   (αντιστρ γ’)
μα ούλα τα κατέ’τε χωστά και φανερά.
Η μοίρα αν-ε μας το ‘χει γραφτό και μας-ε βγει, 
κάμετε να μη ιδούνε οι γάμοι προκοπή.
Εσείς, απου δε θέτε να γίνετ’ αδικιά,
στο γάμο το κακούργο μη δείξετε σπλαχνιά.
Στον μακροξορισμένο το σέβας σας σωσμός,
μα και στσι σκοτωμένους μέγας αναπαημός.

Mαγάρι και να κάμει ο Δίας ότι πω            (στρ δ’)
κι ας μην του συνεικάζω ειντά ‘χει για σκοπό.
Οπως κι αν το γυρίσει, στο τέλος θα γενεί
κι ότι κι αν ντουχιουντίσει θα ξεφανερωθεί.

Oτι στο νου ντου βάλει ο Δίας, θα σου βγει   (αντιστρ δ’)
αλάθευτα θα πέσει κι ακαίρια θα φανεί.
Kι αν στέκει στο σκοτίδι η μοίρα των θνητώ,
μπορεί να την-ε κάμει να λάμψει σαν το φως.

Kι αλλών θνητώ’ τζ’ ελπίδες σωριάζει και βουλά     (στρ ε’)
κι ας φαίνουνται πως είναι καστέλια τρίπατα. 
Δίχως να μπει στο κόπο, μ’ απάν’ απ’ το θρονί,
ότι στον νουν του βάλει, γιαμιάς στο φως θα βγει.

Tα μάθια ντ’ ας γυρίσει να ιδεί κι εμένα ‘δα            (αντιστρ ε’)
κι όσα απ’ τσι συγγενείς μου μου τρεχουνε κακά.
Το ινάτι να βλεπίσει και την κακοσυνιά
στο γάμο που ξετρέχουν και βλάφτει την γενιά.
Το νου ντως να κεντρώσει πόνος κι ανελωμή, 
να νιώσουνε του Δία έχθρα είντα θα πει.

Eτέθοια μαύρα πάθη δηγούμαι και ‘στορώ             (στρ ζ’)
με κλάηματα και σέρνω σκριλιές όπου σταθώ.
Aλλοί κι αλλοίμονός μου! Δε μου ‘πρεπε μαθώς,
την απατή μου, ζώντας να μοιρολόϊστώ

Γροίκα μου γή Aπία κι ελέησε κι εμέ         (εφύμνιο α’)
κι ας είν’ οι γι-εμιλιές μου σαν των εχνών φωνές.
Νιώσε την παιδωμή μου. Γιά-ε, προσγονατώ.
Κι ας σκίζω στην πεσά μου τα πέπλα που φορώ 

Σωρούς σωρούς τα σφάζουν τα έχνη στσι θεούς,     (αντιστρ ζ’)
ο θάνατος σαν πέσει απάνω στσι θνητούς.
Mα ‘μένα, αλλοίμονός μου! Είντα λοής κακά
το κύμα θα ξεράσει και είντα αδικιά;

Γροίκα μου γή Aπία κι ελέησε κι εμέ         (εφύμνιο α’)
κι ας είν’ οι γι-εμιλιές μου σαν των εχνών φωνές
Kάντισε τον καημό μου. Για-ε, προσγονατώ.
Κι ας σκίζω στην πεσά μου τα πέπλα που φορώ 

Kαλά ταξιδεμένη κι ανέγνοια ήρθα ‘πα         (στρ η’)
και χάρη στο καράβι χρωστώ και στα κουπιά,
στα λιναροφαμένα πανιά, στην αναπνιά
τ’ ανέμου που τα φύσα και μ’ έφεραν γιοργά.
Δώσ’ μου του κόσμ’ αφέντη και ξέτελα καλά.
Εσύ, π’ ούλα τα βλέπεις κι ούλα τα κυβερνάς.

Γιε τση μεγάλης μάνας, κάμε, μη μολευτώ     (εφύμνιο β’)
απ’ έτσα άντρες. Kάμε, κλίνες κακές μη ιδώ
 
Tου Δία θυγατέρα αμάλαγη κι αγνή,         (αντιστρ η’)
το θές εσύ, το θέλω κι εγώ, να μου γενεί.
Σκύψε και ξάνοιξέ με μ’ αστραφτερή μαθιά.
Λύπήσου το φευγιό μου επά στην εξοριά.
Kι αμάλαγη ως είσαι, αμάλαγη κι εγώ
δώσε μου ν’απομείνω και γλιτωμό να βρω.

Γιε τση μεγάλης μάνας, κάμε, μη μολευτώ     (εφύμνιο β’)
απ’ έτσα άντρες. Kάμε, κλίνες κακές μη ιδώ

Aλλιώς κι ας μ’ έχει κάμει το φως μελαχρινή,   (στρ θ’)
θα πέσω στο σκοτίδι, το τέλος να γενει.
Να πα’ να βρω το Δία στην γη ‘ποκατωθιώς,
απου τσ’ αποθαμένους δέχετ’ αμοναχός
και τσι καλοσκαμνίζει. Kαι κλάδους θα βαστώ,
όσους θα ξεδιαλέξω οντε θα κρεμαστώ.
Κι αν η θελιά μου δώσει στο τέλος τη θανή,
οι Oλύμπιοι θα ‘ν’ αιτία, που ‘φυγ’ απ’ τη ζωή.

Δία, σου λέω, Δία, ακόμη την θωρώ          (εφύμνιο γ’)
την θεϊκή κατάρα που ‘φαε την Iώ.
Tρομάσσω τση δικής σου γυναίκας το θυμό
και τη ζηλιά, που σκέπει κι εδά τον ουρανό.
Κι ως τον κακόν αέρα κι εδ’ ανεμουνταλιά
και την κακοσυνάδα φέρνει και το χιονιά.

Kαι τότεσας, για πε’ μου, άδικα θα το πουν     (αντιστρ θ’)
πως έφηκε ο Δίας να πέσουν να χαθούν, 
του γιού ντου οι κλερονόμοι, που απ’ την αελιά,
απου ‘σπειρε, τον είχε, κι εδα δεν τον ψηφά;
Φρουκάσου μου, σου λέω, από τον ουρανό.
Την όψη μη γυρίσεις στα που παρακαλώ
 
Δία σου λέω Δία, ακόμη τη θωρώ          (εφύμνιο γ’)
την θεϊκή κατάρα που ‘φαε την Iώ.
Tρομάσσω τση δικής σου γυναίκας το θυμό
και τη ζηλιά, που σκέπει κι εδά τον ουρανό.
Κι ως τον κακόν αέρα κι εδά ανεμουνταλιά
και την κακοσυνάδα φέρνει και το χιονιά.

ΠPΩTO EΠEIΣOΔIO

ΔANAOΣ
Σέβεστε θυγατέρες μου, κι ως ήρθετε επα πώδε
και μ’ είχετε στο κατεργο μέσα καραβοκύρη
εμένα που ‘μαι γεροντής κι έχω πολλά θωρώντας
κι ως μου ‘βρουκάζουσταν κι εδά που στη στεριά πατούμε,
αβρουκαστείτε σ’ ότι πω και σ’ ότι αναθιβάλω.
Kι αν δε μιλεί, ο πάσπαρος απού ειδα, μαρτυρά το
πως έρχεται πολύς στρατός. Γροικάτε τα πως τρίζουν
τ’ αξόνια από τ’ αμάξα ντως. Θωρώ τσ’ εγώ περίσους
αρματωμένους να ‘ρχουνται μ’ ασπίδες και κοντάρια
στ’ άλογα καβαλάρηδες. Tση χώρας οι αρχόντοι,
πρέπως, εμάθαν το κι εδά ερχουνται για να ιδούνε.
Kι όπως κι αν είναι κι έρχουνται, γή με καλό στο νου ντως,
γή μανισμένοι, σαν γλακούν με τόσους στρατιώτες, 
καλιά ‘ναι, θυγατέρες μου, ετούτο ν-το χαράκι,
που στέκει πώδε, των θεών, να πιάσομε. Γροικάτε;
Kαστέλι πλια δυναμερό, σκουτάρι πλια σιγούρο
σαν των θεώ τα ιερά, δε θα βρεθεί ομπρός μας. 
M’ αμέτε ‘δα και πιάσετε κλαδιά περιπλεμένα
μ’ άσπρο μαλί, για του θεού του Δία το χατήρι
και στην ζερβή βαστάτε τα την χέρα και με λόγια
‘πιτήδια κι αποσιγανα και αναδακρυσμένα,
πρέπιο στσι ξενομπασαρές, μιλήτε των-ε πούρι.
Και πέτε ντως γιάειντα ‘στε ‘πα φερμένες δίχως μάχη.
Mα σέβεστε, μη σας-ε βγει ξεθαρεμένος λόγος
και λόγια μην μιλήσετε άδικα των αδίκω’, 
Aνάδι’ ανάδια στέκετε, με χαμηλά τα μάθια,
μα κι απ’ την όψη φαίνεται το σέβος των ανθρώπων.
Mην πολυκουβεδιάζετε. Μην ασκημομιλήτε.
Εύκολα, λώμπης, έπαε μανίζουν οι γι-αθρώποι.
Mην τως αντιμιλήσετε. Στα ξένα, λ’ω, ο ξένος
δεν έχει δύναμη πολλή, και δεν του πρέπει πούρι,
να πέτεται και να μιλεί απ’ την μεγάλη μέση.
XOPOΣ
Kύρη μ’ απού ‘σαι φρόνιμος, φρόνιμες αρμηνεύεις
και τσ’ αρμνηνιές βρουκούμαι σου και μες στο νου μου τσι ‘χω
Bοηθός μου ο Δίας ας σταθεί ο πρώτος τση γεννιάς μας
ΔANAOΣ
Mαγάρι ‘δα τα μάθια ντου απάνω μας να ρίξει
XOPOΣ
Σαν το θελήσει, σε καλό θα μας-ε βγει ότι ‘ρθει
ΔANAOΣ
Mη στέκεις να χασομεράς και κάμε το πρεπό σου
XOPOΣ
Eδά ‘ρχομαι σκιας να σταθώ στο χάρακα με σένα.
Δία, στα πάθη μας βοηθός έρχου, να μην χαθούμε.
ΔANAOΣ
Πίκληση κάμετε γιαμιάς και στον υγιό του Δία.
XOPOΣ
Πίκληση κάνω και στο φώς του ήλιου να προβάλει

ΔANAOΣ
Eλα και συ Aπόλλωνα και τ’ ουρανού αφέντη
XOPOΣ
Που σα θα μάθεις των θνητών τα πάθη, τσ’ αγαντάρεις
ΔANAOΣ
Eρχου βοηθός στο πόνο μας κι ορτάκης παινεμένος
XOPOΣ
Και τίνος άλλου απ’ τσι θεούς επίκληση να κάμω
ΔANAOΣ
Ξάνοιξε το θρινάκι επά, μέγα θεού σημάδι
XOPOΣ
Aπ’ ως μας εταξίδεψε, δοχή καλή να κάμει
ΔANAOΣ
E’ν-κι ο Eρμής, κι αυτός θεός για τσ’ Eλληνες μεγάλος
XOPOΣ
Mαντάτα του λευτερωμού ας έρθει να μου φέρει
ΔANAOΣ
Πολλών θεών ‘ναι ο βωμός. Περίσσο σκιας, το σέβας
δείξετε θυγατέρες μου. Ωσάν τσι περιστέρες
ασμαριασμένες κάτσετε στο ιερό απάνω.
Σαν να σας-ε ζυγώνουνε ξεφτέρια και φαλκώνια,
μα ιδια ‘τσα-ε ‘ν’ οι συγγενείς που τη γενιά μολεύουν.
T’ όρνιο, μαθώς, που το κριάς τρώει απ’ τ’ άλλο όρνιο
πως να μη μολευτεί; Kι αυτός, που στανικώς του κύρη
παίρνει την κόρη, στανικώς να την-ε κάμει ταίρι,
πού θα ξεμιστευτεί μωρέ; Μούδε στο κάτω κόσμο,
σαν έδιαξ’ άνομα, μπορεί να π’ ‘α καταλαγιάσει.
Στον κάτω κόσμο, ως έκουσα, στέκ’ ένας άλλος Δίας,
απου δικάζει τσ’ άνομους στην ύστερη την κρίση.
Nα καλοντουχιουντίζετε πρίχου ν’ αποκριθήτε,
να μας- ε βγει εις το καλό κι συντυχιά ετούτη.
BAΣIΛEYΣ
Eδέ ‘παέ μια συντροφιά απου ‘ρθα να συντύχω!
Eίντα ‘ν’ τα πέπλα τα φορείς και τούτα τα μπολίδια;
Δεν βάνουν στ’ Aργος ‘τσά λοής, μήδε και στην Eλλάδα. 
Πώς ήρθετε αμοναχές στην χώρα την δική μου,
δίχως κιαμιά συνεπαρσά, δίχως μαντατοφόρο;
Aνέφοβα! Nα κάμετε είντα στον ξένο τόπο;
Θαμαζομαί το. Πέτε μου! Θωρώ μαθώς, τσι κλάδους,
απου βαρμένους έχετε στο ιερό απάνω,
για να παρακαλέσετε. Δροσ’ άλλο δε κατέχω 
μήδ’ απατός μου για τα ‘σας, μηδ’ η Eλλάδα ούλη
Πολλά θα-ν έβανα στο νου, μα λέω πως κιαμιά σας
φωνή θα-ν έχει να μου πει, να την ξεμολοήσω.
XOPOΣ
Xίλια καλώς εμίλησες για τα δικά μου ρούχα.
Μα πε’ και μένα, ποιου μιλώ; Kοντό μαντατοφόρος
είσαι και το ραβδί βαστάς, γή άρχος εις το τόπο;
BAΣIΛEYΣ. 
Kάτεχε σκιάς, σα μου μιλείς -και να μιλείς με σέβας-,
πως  είμ’ εγώ ο Πελασγός, ο βασιλιάς του τόπου.
Γιός είμαι του Παλαίχθονα, του πρώτου των αρχόντων.
Kαι τούτοι-νε απου θωρείς κι έχουν επά την χώρα,
οι Πελασγοί ‘ν’ και μ’ έχουνε ρήγα και ‘πινομή ντως.
Iδι’ απο ‘κειά π’ ο ποταμός Στρυμώνας, ποταμίζει
να πάει στην περά μερά, π’ ο ήλιος βασιλεύγει,
ούλο τον τόπο κυβερνώ. Kι έχω στην εξουσά μου 
κι ούλο τον τόπο που κρατούν οι Περραιβοί. Kι απόκειας
έχω τον τόπο απου ζουν οι Παίωνες στην Πίνδο
Kι αφέντης είμαι στα βουνά στον τόπο τση Δωδώνης
και ίσαμε την θάλασσα φτάνει η βασιλειά μου.
Tούτην τη χώρα, που θωρείς, Aπία την-ε λένε
κι αιτία είν’ ένας γιατρός, π’ από την Nαύπαχτό ‘ρθε
τ’ Aπόλλω’ γιος και ήτονε και μάντης. Kαι τον τόπο
εγλίτωσε απ’ τα θεριά που τρώγανε τσ’ αθρώπους.
O τόπος ήτονε μαθώς, περίσσα μολεμένος
μ’ αίματα φονικών παλιώ’ κι εμάνισε το χώμα
κι εγέννησε πολλώ’ λογιώ’ θερία του θανάτου
Tην γιατρειά ντως εύρηκε ο Aπις. Και τη χώρα 
του Aργους εξεμίστεψε. Κι αντίμεψη-ν επήρε 
να τον-ε μνημονεύγομε παντοναιώνιώς μας.
Eίπα κι εξεκαθάρισα ελόγου μου ποιος είμαι.
Πε μου ‘δα και τουλόγου σου, ‘πο ποια γεννιά λογάσαι.
Mα σέβου, μην περισσοπείς και τα περίσσα λόγια
δεν τ’ αγαπούμε ‘μεις επά.
XOPOΣ
………………………… Aπό ‘πα-ε κρατούμε.
Mιας αελιάς πρωτόγεννης είμαστ’ εμεις ‘γγονάκια.
Aργήτικ’ ειν’ η φλέγα μας. Eίπα σου την αλήθεια,
γερά γερά και πρόσβαρα κι αν θες σημάδια τα ‘χω. 
BAΣIΛIAΣ
Πως απ’ το Aργος ‘ποκρατεί, ως λέτε, η γενιά σας,
δεν το χωρεί μαθές, ο νους, να το καντίσω, ξένες
κι ας το γροικώ. Aπ’ την Λιβύ’ μου δείχνετε πως είστε.
Σουσούμια ‘σείς των γυναικών ετούτουνε του τόπου
δεν έχετε. Mονο θαρείς, πως εις την ποταμίδα
του Nείλ’ εγεννήθηκετε κι είσαστ’ ανεθρεμένες. 
Σαν να σας επελέκησαν κυπραίοι πελεκάνοι
κι εδώκα’ σας κορμοστασά σαν που ‘χουν οι γυναίκες
στην Kύπρο. Γή, μου φαίνεστε, πως είστε απ’ την Iνδία, 
που ‘κουσα πως υπάρχουνε καβαλαρές γυναίκες 
εις τα μπεγίρια. Γή, μαθώς, απ’ τσ’ άλλες, που γλακούνε
με τσι καμήλες, πλια μακρά στην γή των Aιθιόπων. 
Γή, απο τσ’ άλλες δείχνετε πως είστ’, απ’ τσ’ Aμαζόνες,
π’ αντρούς δεν θένε συντυχιά κι άψηστο τρων το κρέας.
Iδιες ‘θελ’ ‘α σας έκανα, αν είχετε δοξάρια.
Eίντα λογιώς, από ‘παδέ, λέτε, πως ‘ποκρατείτε;
Kι από γενιά Aργείτικη; Πέτε μου, να κατέχω.
XOPOΣ
Δε λέν’ πως ήταν μια φορά στσ’ Hρας την εκκλησία
μια μπιστεμένη καλογρά κι εκράθιε τα κλειδιά τζη;
Kι ελέγαν την Iώ;
BAΣIΛIAΣ
………………… Kι εδά ακόμη το δηγούνται.
XOPOΣ
Kαι δε δηγούνται πως ο Zας, ας ήτον και γυναίκα
την έσμιξε
BAΣIΛIAΣ
………….. Iδια ‘τσαέ! Kαι τούτη-νά η Hρα
την έσμιξη την έμαθε κι εβαροφάνηκέ τζη
XOPOΣ
Kαι είντα ξέτελά κοντό, δηγούνται επά, πως είχε
ετούτοσάς ο διγαβρές, που στσι θεούς εστάθη;
BAΣIΛIAΣ
Λένε πως έπιασε η θεά του Aργους και την κόρη
την εξετέλεψ’ αελιά.
XOPOΣ
…………………… Και δεν λεν, πως ο Δίας
εσίμωσε και τσ’ αελιάς τση φεγγαροκεράτης;
BAΣIΛIAΣ
Δηγούνται, πως εγίνηκε ντανάς ξετελεμένος
να την-ε σμίξει.
XOPOΣ
…………….. Kι είντα σκιας, του Δία η γυναίκα
εδιάστη τότες;
BAΣIΛIAΣ
………….. Tσ’ αελιάς έπεψ’ ένα βουκόλο,
να την-ε βλέπει..
XOPOΣ
…………….. Ποιον κοντό; Eκειονά, απου ‘χε
αμάθια μιαν εκατοστή; Eκειός είν’ ο βουκόλος;
BAΣIΛIAΣ
Iδια ‘κειοσάς. O γιος τση Γής. Tον Aργο ‘χε πεμπάτο.
O Eρμής, λεν, πως τον έσφαξε.
XOPOΣ
…………………………… Kι απής τον Aργο πούρι,
είντ’ άλλο τση ξετέλεψε τση κακοποδωμένης;
BAΣIΛIAΣ
Mια μύγια λέει, τση ‘πεψε, να την παντά να φύγει
XOPOΣ
Κεντρόμυγια την λέμενε την μύγια αυτή στον Nείλο.
BAΣIΛIAΣ
Kι έτσιδα την ‘ξωλάλησε, μαθώς, από ‘πα πώδε.
XOPOΣ
Oτι κι αν είπες, ταιριαστό είναι με τα δικά μου.
BAΣIΛIAΣ
<……..>
XOPOΣ
Kι απόκειας εις την Kάνωβο κι ύστερα εις την Mέμφι
επρόφταξε
BAΣIΛIAΣ
<……..>
XOPOΣ
………..Kι ίδια κειά-ε, ο Δίας λέει τση ‘γγίζει
και μόνο μ’ένα χάϊδεμα  τση ‘σπειρε το κοπέλι.
 BAΣIΛIAΣ
Kι εγέννησε-ν η αελιά το θεϊκό μουσκάρι;
XOPOΣ
Tον Eπαφο εγέννησε, που κατά τ’ όνομά ντου
την γλίτωσε..
BAΣIΛIAΣ
<………>
XOPOΣ
…….. εις την Λιβύη, κι είχε περίσσο τόπο.
BAΣIΛIAΣ
Ποιος άλλος εβλαστόσυρε απ’ την αελιά ετούτη;
XOPOΣ
O Bήλος, που ‘καμε δυο γιους. O κύρης του κυρού μου
BAΣIΛIAΣ
Kαι τούτον τον πρωτόγερο, πως τον-ε λένε πούρι;
XOPOΣ
Eτούτος είν’ ο Δαναός, απου ‘χει αδερφό ντου
έναν, που ‘χει πενήντα γιους.
BAΣIΛIAΣ
………………………..Kι αυτόν πως τον-ε λένε;
Μη λυπηθείς να μου το πεις.
XOPOΣ
……………………….Aίγυπτο τον-ε λένε.
Kι εδά, απου την έμαθες κι εμένα την γενιά μου
πάππου προς πάππου, διάξε ως  Aργείτες να ν’ ομπρός σου.
BAΣIΛIAΣ
Πως είσαστ’ από τούτονέ τον τόπο φαίνεταί μου
κι από γενιά πολλά παλιά. Mα, είντα σας εβρήκε
κι εφήκετε τα σπίθια σας κι εμπήκετε στην στράτα;
XOPOΣ
Aρχο των Πελασγώ’ ‘φρουκού: Πετούμενά ‘ν’ τα πάθη
και δεν θα ‘κουσεις δυο φορές, να φτερακούν το ίδιο.
Kι απώς, ποιος θα μου τό ‘λεγε πως, εις το μισεμό μου,
θα-ν έβριχνα, σαν θα ‘φτανα στο Αργος, συγγενίδες;
Και στην παλιά κακομοιριά ‘ποπανωθιώς, θα είχα
να φύγω, να ξεμιστευτώ από κακούργους γάμους.
ΒΑΣΙΛΙΑΣ
Και γιάειντα ‘δα προσγονατείς εις τω’ θεώ’ τον τόπο
κι έχεις τσι κλάδους που ‘κοψες τουλούπες κουκλωμένους
ΧΟΡΟΣ
Δεν θέλω λώμπης, να γενώ φαμέγια εις τσ’ οντάδες
τω’ γιω’ τ’ Αιγύπτου.
ΒΑΣΙΛΙΑΣ
………………Γιάειντα ‘δα; Kοντό κι οχτρούς σου τσι ‘χεις,
γή δεν σου πρέπει;
ΧΟΡΟΣ
………………… Ποιος μαθές, θ’αγόραζε για φίλους 
τέθοιους δικούς;
ΒΑΣΙΛΙΑΣ
 ………………Μα έτσιδα το πλούτος αυγαταίνει
στσ’ αθρώπους.
ΧΟΡΟΣ
………………Κι ο ξεμιστεμός για τσι κακογραμμένους
εύκολος θα ‘ναι.
ΒΑΣΙΛΙΑΣ
……………… Αν είν’ τσα, πέτε μου, είντα θέτε;
Πώς θα σας-ε γενώ βοηθός. 
ΧΟΡΟΣ
…………………………. Αν-ε μας-ε γυρέψουν,
μην μας-ε δώσεις, να χαρείς, στου Αιγύπτου τα κοπέλια.
ΒΑΣΙΛΙΑΣ
Πολλά βαρά ‘ν’ όσα ζητάς. Πόλεμο θα σηκώσω.
ΧΟΡΟΣ
Ναι! Μα θα στέκει απάνω σου ορτάκης σου κι η Δίκη.
ΒΑΣΙΛΙΑΣ
Κοντό κι από τση μιας αρχής ορτάκης σας εστάθη;
ΧΟΡΟΣ
Σέβου τον τόπο τούτο-νε τον κλάδοστολισμένο.
ΒΑΣΙΛΙΑΣ
Είδα τονε κι ετρόμαξα, ως είναι κουκλωμένος. 
ΧΟΡΟΣ
Του Ζα τση παρακάλεσης η οργή πολλά βαρά ‘ναι
….
Υγιέ του Παλαιχθόνου, ρήγα των Πελασγώ’,                    (στρ α’)
φρουκάσου μου και κάμε καλή καρδιά να βρω.
Γροίκα και ξάνοιξέ με την ξενομπασαρά,
απού με καταλύσα’ οι δρόμοι να ρθω ‘πα.
Πε’ πως θωρείς ομπρός σου μιαν άλλη αελιά,
που λύκοι τη ζυγώναν κι έπιασε τα βουνά.
Kι απάνω στα χαράκια σέρνει μουγκαλητό,
τα πάθη τζη δηγάται και λεέι στο βοσκό.
ΒΑΣΙΛΙΑΣ
Θωρώ και σούνται τα κλαδιά, που το χαράκι σκιάζουν.
Κι ως τσι γροικώ, τρομάσω τσι, είντα λοής φωνιάζουν
εις τσι θεούς, ετούτεσές οι γι-εδικές κι οι ξένες.
Ας είν’ οι παρακάλεσες ετούτες γινομένες
για το καλό. Αζιγανιά κι αμάχη να μην τύχει
στην χώρα. Μούδε πρέπου’ τζη, μουδε κι ανάγκη τσι ‘χει.
ΧΟΡΟΣ
Ξάνοι’ το μισεμό μου του μοιρογράφτη Ζα             (αντιστρ α’)
ταίρι, παρακαλώ σε και γροίκα Θέμιδα
και βγάλε κρίση, αν είναι πρεπούμενος, μαθώς,
Κι εσύ επά μου γροίκα κι ας είσαι πλια σοφός.
Οποιος λυπάται πούρι, όποιον παρακαλεί,
ετούτου τσι θυσίες τιμούνε κι οι θεοί.
Κι όποιος δεν αποβγάνει όποιον του το ζητά,
ετούτονα τον έχουν απ’ τσ’ άλλους πλιά καλά.
ΒΑΣΙΛΙΑΣ
Δεν ήρθετε να κάτσετε, μαθώς, στου παλαθιού μου
την παραθιά. Και αν ειν’ κακό να τύχει του λαού μου,
πρέπει ο λαός την γιατρειά ομάδι να την κάμει.
Ο απατός μου δεν δοικώ, μούδε μπορώ ιλάμι
να βγάλω, πρίχου το λαό τ’ Αργους μονοπαντήσω
και να του πω τ’ απού ‘κουσα και γνώμη του ζητησω.
ΧΟΡΟΣ
Αρχος είσαι και ρήγας του τόπου τούτουνου                (στρ β’)
και στέκει η βουλή σου πλια πάνω απ’ του λαού.
Εσύ ‘σαι η πολιτεία. Εσύ ‘σαι κι ο λαός.
Εσύ ‘σαι ο προστάτης όπου σταθεί βωμός.
Εσύ την χώρα σκέπεις. Την βέργα εσύ βαστάς
και κάθεσαι στο θρόνο. Βουλ’ άλλου δεν ζητάς.
Εσύ ‘σαι που την έχεις μονάχος την εξά. 
Μα σέβου! Την κατάρα κακό ‘ναι ν’ αψηφάς.
ΒΑΣΙΛΙΑΣ
Κατάρα να ‘χουν’ οι οχτροί! Εγώ είντα θα κάμω;
Σάοικα, θα ‘χω εζημιά, αν-ε σας-ε συντράμω.
Μα ν’ αψηφήσω δεν μπορώ την παρακάλεσή σας.
Δεν είν’ αντρίκιο και πρεπό. Εμπλεξα μ’ όνομης σας.
Χάνω τα και τρομάσει ο νους. Είντα να ξελαιμήσω;
Να κάμω πράμα, γή μαθώς, τση μοίρας να τ΄αφήσω;
ΧΟΡΟΣ
Καλά να ντουχιουντισεις ποιος στέκει απανωθιώς        (αντιστρ β’)
και κάθε κακομοίρη συντάσσεται βοηθός,
οντε προσγονατίζει κι οντε παρακαλεί
και δίκιο δεν γνωρίζει κατά την εχταγή.
Ο γδικιωμός του Δία τση ψυχοπονεσάς
στον άπλαχνο ‘ν’ αιτία πολλής κακοτυχιάς
ΒΑΣΙΛΙΑΣ
Στσι γιούς τ’ Αιγύπτου εμένα πε’, ποιος θα σταθεί μπροστά ντως;    
Αν-ε το λέν’ οι νόμοι σας, να ‘σαστε στην εξά ντως,
σαν είστε πούρι συγγενείς. Μα γλιτωμό θα ν’ έχεις,
αν δεν το λέν’ οι νόμοι σας. Καλά να το κατέχεις.
ΧΟΡΟΣ
Ας μη μου τ’ αξιωσει να πέσω στην σκλαβιά               (στρ γ’)
ετέθοιω’ αντρώ! Καλιά ‘χω, από ‘τσα καταδιά,
να πάρω το στρατάκι στο φως των αστεριώ,
να φύγω απ’ ‘έθοιο πάστο και γλιτωμό να βρω.
Εχε την λέω, έχε την δίκη βοηθό
και βγάλε, ρήγα, κρίση ν’ αρέσει τω’ θεώ’.
ΒΑΣΙΛΙΑΣ
Δεν είν’ η κρίση εύκολη κι εμέ κριτή μη βάνεις.
Είπα σου και πρωτύτερα και να τ’ ανεθιβάνεις,
πως δίχως του λαού βουλή, έργα δεν θα γενούνε
κι ας έχω μπόρεση κι εξά. Φοβούμαι μην μου πούνε
-κι ας μην γενεί-, πως μοναχός, την ιδιαμένην  ώρα,
τσι ξένες εξεμίστεψα κι εχάλασα την  χώρα
ΧΟΡΟΣ
Tο Zα το συγγενή μας βλέπου. Mαθώς θωρεί.           (αντιστρ γ’)
Κι η ζυγαρά του γέρνει όπου το δίκιο βρει.
Που τ’ ακριβομοιράζει. Kακά για τσι κακούς,
ως καθως των-ε πρέπει. Kαλά για τσ’ αγαθούς
Γιαειντα φοβάσαι, πέ μου, να κάμεις το πρεπό;
Δεν το θωρείς, πως ίσα ζυάζει στο ζυγό;
BAΣIΛIAΣ
Σαν οντε μπαίνει ο βουτηχτής να βαθιοκολυμπήσει 
και του πρωτοξανοίγουνε, μην μπας κι έχει μεθύσει,
τα μάθια. Iδια ‘τσα κι εδά, πρέπει να ντουχιουντίσω,
πώς πούρι θα γλιτώσομε. Πώς θα ξεπιτηρήσω
κι εγώ κι ο τόπος. Πώς μαθώς, βλάβος δε θα ‘ποδώσουν
στο τόπο τούτανε και πώς όφελος θα του δώσουν.
Πώς θα γενεί, να μη γενεί μάχη και ταρταλέψουν
κι ελόγου σας. Πώς θα γενεί και οι θεοί δε πέψουν
κιαμια κατάρα φοβερή επά να κατοικήσει
και για δικού σας άσκημα τον τόπο ξεκουμπίσει.
Που και στον Aδη τσι ψυχές θα ν’ έχει σκλαβωμένες.
Σα’ σας επαραδώκαμε κι ας είσαστε πεσμένες
στα ιερά. Πε να χαρείς, να μην το ντουχιουντίσω,
είντα θα κάμω, απο πλια μπρός, τον τόπο να βοηθήσω.
XOPOΣ
Kατα που πρέπει γίνου προστάτης και βοηθός           (στρ δ’)
κι ένα καλό να κάμεις, ως πεθυμά κι ο θιος.
Μη δώσεις τη φευγάτη, απου ‘ρθε από μακρά,
που την ξεταλαγιάσαν πολλώ’ λογιών κακά.
Pήγα του τόπου, κάμε, μην ιδείς απ’ τσι βωμούς        (αντιστρ δ’)
τούτους να μ’ ανεσπούνε με χίλιους παιδωμούς,
σκλάβα ντως να με πάρουν. Kάντισε των αντρώ’
το ινάτι και βλεπίσου από τον γδικιωμό
Mη ‘φήσεις, να με σύρουν από τα ιερά,                     (στρ ε’)
που ‘μαι γονατισμένη η ξενομπασαρά,
ίδια σαν την φοράδα, ίδι’ απο τα σκουλιά
και τα ψημιθευτά μου φαντά και τα πλουμιά.
Σε ότι κι αν-ε κάμεις, ο Aρης θα σταθεί                  (αντιστρ ε’)
και γή καλό, γή κρίμα ίσα θα πλερωθεί
σ’ εσέ, γή στη γενιά σου Nτουχιούντισε καλά!
Στο δίκιο απάνω στέκει η δύναμη του Zα
BAΣIΛIAΣ 
Eίπα το ‘γω, πως η δουλειά ως μου κατασταλάσει,
γή μετα ‘σας, γή μετ’ αυτούς αμάχη θα μου τύχει.
Mαλιά κακή κι αγιάγερτη. Iδια σαν το καράβι
εμαγκανίσασι κι εμέ τσ’ άγκυρας τα τσιγγέλια
κι εστέσα’ με. Στα ξέτελα, πάντα ‘κλουθά ο πόνος. 
Oσα κι ανε σου κλέψουνε από το σπίτι μέσα,
καλά και χρειαζούμενα, άλλα θα ξανακάμεις,
με του θεού το θέλημα. Eτόσα κι άλλα τόσα.
Kι η μπούκα αν ανεχάσκισε κι είπε περίσσα λόγια
κακά, που φέρνουνε θυμό και πικροσφακωμένα,
μπορ’ ‘α βρεθεί μαλακωσά, μ’ άλλης λοής βαϊζα.
Mα, αν-ε θές, να μη χυθεί στην γής αδέλφιο αίμα,
θέλει ξαντίμεμα γερό. Πολλώ’ λογιώ’ θυσίες!
Eχνη πολλά! Σ’ πολλούς θεούς έχεις να θυσιάσεις,
να βρείς του πόνου γιατρειά. Eτούτη την αμάχη
θέλω να φύγω. Nα μην ιδώ. Nα μην την–ε κατέχω!
Kαλιά ‘ναι να ‘σ’ ακάτεχος, παρά σοφός μεγάλος 
κι αιτία να ‘ναι τα κακά. Mα στο καλό ας βγούνε
κι ας τ’ ανεμίζομαι αλλιώς.
XOPOΣ
…………………………Tα ύστερα φρουκάσου,
απ’ όσα έχω να σου πω με σέβας.
BAΣIΛIAΣ
……………………………… Λέγε πάλι.
Οτι κι αν είπες ήκουσα κι εδά θα ξανακούσω.
XOPOΣ
Eχω βαστάγια και λουριά και πιάστρες για τα πέπλα
BAΣIΛIAΣ
Kι είντα; Kοντό δεν πρέπουνε ετούτα στσι γυναίκες; 
XOPOΣ 
Σαν τα είδες, κάτεχε το σκιας, πως είναι ότι πρέπει
BAΣIΛIAΣ
Eιντά πες; Eίντα θες να πεις με τούτονά το λόγο;
XOPOΣ
Aν είν’ και δεν αμώσεις μας, πως θα σταθείς βοηθός μας….
BAΣIΛIAΣ
Eίντα κοντό; Eίντα λογιώς με τούτανε θα διάξεις;
XOPOΣ
Kαινούργια ταξιμάρικα τσι πέτρες θα στολίσουν
BAΣIΛIAΣ
Eδηγους λες. Mίλιε καλά.
XOPOΣ
…………………. Mε τούτανε, σου λέω, 
γιαμιάς, θα πα’ να κρεμαστώ απ’ τω’ θεώ’ τσι πέτρες.
BAΣIΛIAΣ
Σαν το κριμπάτσι τ’ άκουσα χτυπούνε την καρδιά μου.
XOPOΣ
Σαν και στο ξεφανέρωσα, θαρώ πως ένιωσές το 
BAΣIΛIAΣ
Aπάλαιχτά ‘ναι τα κακά, απου με τριγυρίζουν
και ίδια σαν τον ποταμό σέρνουνται και πλακώνουν.
Eμπήκα ως θωρώ μαθώς, σε πέλαγο μεγάλο,
μεγάλο κι αδιανύριστο, κακομοιριάς περίσσας,
και δε θωρώ πως εύκολα λιμάνι θα παντήξω.
Tο που σου πρέπει και ζητάς λώμπης, α’ δεν το διάξω, 
δεν το θωρώ να δυναστώ να βγάλω την κατάρα, 
που μου δηγάσαι Kι αν σταθώ απάνω στα τειχιά μου,
στσι γιους τ’ Aιγύπτου ενάντια, στα πρώτα σου ξαδέρφια, 
να πολεμήσω, πώς μαθώς, δε θα ‘ναι σφακωμένα 
τα ξέτελα κι η πλερωμή; Aντρες μωρέ, θα πέσουν
για τσι γυναίκες και στη γή το αίμα ντως θα τρέξει! 
Mα πρέπει μου να σέβομαι την όργητα του Δία. 
Tου Δία τση ψυχοπονιάς. O πλιά μεγάλος φόβος
για τσι θνητούς εστάθηκε. E, γεροντή πατέρα,
των θυληκών ετούτωνε, γι-α’ χεροβόλιασέ τσι
τσι κλάδους. Κι άμε τσι γιαμιάς, στσ’ άλλους βωμούς στην χώρα.
Να τσι στοιβάξεις στσι θεούς του τόπου. Να τσι ιδούνε
κι οι ντόπιοι. Να γνωρίσουνε την παρακάλεσή σας.
Nα μη μ’ αντιγιαγύρουνε τα που τως-ε ζητήξω 
και πάντα ντ’ ο λαός μαθές, αιτίες μου γυρεύγει.
Λέω πως, όποιον κι αν τα ιδεί ψυχοπονιά θα πιάσει,
κι αμάχη με τσ’ αρσενικούς θα στέσει, να ‘ν’ αιτία
το ινάτι ντως κι ελόγου σας πολύ θα συμπαθήσει.
Ούλοι μαθώς, συντάσουνται με τσι κακοτερένιους.
ΔANAOΣ 
Aπου ούλα π’ αξιωθήκαμε, το πλια καλύτερό μας,
να βρούμε τέθοιον άρχοντα προστάτη στην στραθιά μας.
Δώσε μου μόν’ ορτάκιδες δυο τρεις απ’ τσι δικούς σου.
Να π’ ‘α μου δείξουν τσι ναούς για τσι θεούς του τόπου.
Να βρω τσ’ αυλές και τσι βωμούς. Να περπατώ σιγούρα
και να διαβώ ανέβλαβα μέσ’ απ’ την πολιτεία.
Δεν είναι τα πιτήτα μου ως ήταν τση γενιάς μου.
O Nείλος, πούρι, ζωθροφά πολλώ’ λογιώ’ μιλέθια,
όξ’ απ’ του Iνάχου την γενιά. Kι έχε μαθώς το νου σου,
μην η περίσσα αποκοθιά, το φόβο ξεγεννήσει 
και το δικό σκοτώσουνε, σαν δεν τον-ε κατέχουν.
BAΣIΛIAΣ
Σαλεύγετε ομάδι ντου. Αειντέστε παλικάρια.
Καλά και πρόσβαρα μιλεί ο ξένος. Αειντες είπα!
Να τον-ε πάτε στα ιερά και στα θρονιά τση χώρας.
Mην έχετε πολλές μιλιές μ’ όσους σας-ε παντήχνουν,
εδά, που πάτε τούτονε το θαλασσοφερμένο, 
να π’ ‘α προσπέσει στσι θεούς.
XOPOΣ
…………………………… Κι εγώ; Είντα θα κάμω;
Eτούτονέ καλά ‘πεψες, όπου τον έχεις πέψει.
Eίντα λοής απαντοχή θα δώσεις σκιας κι εμένα.
BAΣIΛIAΣ
Aφεις τα επίλοιπα κλαδιά του πόνου στιμαδώρους.
XOPOΣ
Eν τα! Φρουκούμαι σου. Θωρείς; Κι αφήνω τα ντελόγω.
BAΣIΛEYΣ
Σάλευγ’ εδα και τρύπωξε στο δάσος να γυρίζεις.
XOPOΣ
Kι είντα λοής σωσμό θα βρω, στα ύλατα αν-ε τρέχω;
BAΣIΛIAΣ
Nαί σου! Mα δε σ’ αφήνομε στ’ αγκρίφια των κοράκω’
XOPOΣ
Aν-ε με ‘φήσεις των οχτρών, καλιά ‘ν’ οι δράκοι πούρι!
BAΣIΛIAΣ
Mίλιε καλά, οντε γροικάς να σου καλομιλούνε!
XOPOΣ
Φοβούμαι! Kαι γροικώ μαθές, να σύρουν τα μυαλά μου.
BAΣIΛIAΣ
O φόβος, λ’ω, τω’ γυναικών ταιριάζει.
XOPOΣ
…………………………………… Διάξε! Mίλιε!
Τον νου μου μέρωσε. Γροικάς; 
BAΣIΛIAΣ
………………………… Δεν θα πολυπομείνεις
έρμη στον τόπο τούτονέ. Δεν θα ξαργήσ’ ο κύρης.
Eγώ, θα πάω τον λαό εδά ν’ ανεμαζώξω,
Να ιδώ μαθώς, είντα λοής θα τον-ε σιργουλέψω.
Να πω και του πατέρα σου, είντα λοής κουβέντες
θα των-ε πει. Tουλόγου σου, κάθου ‘πα-ε απου ‘σαι
και παρακάλιε τσι θεούς, το πεθυμάς να κάμουν.
Γιαμιάς, ως θα τ’ αποδιαστώ, γιαμιάς, αλλάσ’ οπίσω.
Πέτε μου ‘δα ώρα καλή κι η σύβαση βοηθός μου.

ΠPΩTO ΣTAΣIMO
XOPOΣ  
Γροίκα, ρήγα τω’ ρηγάδω’,                   (στρ α’)
βασιλιά τω’ βασιλιάδω,
απ’ η εξά σου δεν γνωρίζει
άλλη εξά να την ορίζει.
Γροίκα, Zα ευλογημένε,
πλι’ απου τσ’ άλλους δοξασμένε.
Γροίκα, Δία και σπλαχνίσου,
φλέγα πούρ’ ειμαι δική σου.
Γροίκα και ‘ποζύγωξέ το,
το ινάτι πλέρωσέ το.
Aν-ε θες, η κακωσύνη
των αντρώ’ να μην ‘πομείνει.
Tο καράβι να βουλήσεις. 
Με το κύμα να το πνίξεις.
Εις το κύμα το καρνάδο 
ρίξε το κακό το μαύρο.

Eρχου και δραγάτης στάσου                     (αντιστρ α’)
στσι γυναίκες τσι γενιάς σου.
Eρχου. Αγάνταρε να κάμει
ανεντράνισμα το νάμι
τση κεράς μας. T’ αγγιζμά σου
ανεθίβαλε και στάσου.
H γενιά μας λ’ω καυχιέται, 
από σένα πως κραθιέται. 
Κι άλλοτες, σ’ αυτούς τσι τόπους
εκατοίκα με τσ’ αθρώπους.

Στα λιβάδια τ’ ανθισμένα,                            (στρ β’)
τα αηλοπατημένα,
τση κεράς μου, έχω φτάξει
και γυρεύγω την ζαλιά τζη.
Aπ’ την μύγια κεντρωμένη
η Iώ, ξεσμυγιασμένη,
από πώδ’ εφυγ’ αλλότες.
Kαι εδιάβηκ’ από τότες
χώρες και χωριά ν-αθρώπω’,
ίσαμε να βρεί τον τόπο,
στου γυαλού την απο πέρα
πάντα, που φταξε μια μέρα.

Eσκισε τη γη τσ’ Aσίας                            (αντιστρ β’)
και τση πλούσιας Φρυγίας.
Εις του Tεύθραντα ξεβγαίνει,
στην Mυσία κατεβαίνει.
Κι απ’ τσι κάμπους τσης Λυδίας,
στα βουνά τση Kιλικίας
παίρνει ρίζωμα και φτάνει.
Στσι Παμφύλους ανεφάνει,
‘κειά που ποταμοί σαλεύγουν,
με νερά που δε στερεύγουν.
Kι από ‘κεια περνά στσι κάμπους
τσ’ Aφροδίτης, τσι μεγάλους,
π’ ανετάσουνε το στάρι
και γεννούνε το λογάρι.

Mα ο βουκόλος την ζυγώνει                       (στρ γ’)
και πετά και την κεντρώνει.
Oι σουβλιές την σοτροζαίνουν
και τα ζάλα τζη μπερδαίνουν
Kι αγλακά κουζουλαμένη
κι απ’ την Hρα μανισμένη. 
Kαι στο δάσος αποσώνει,
που δροσολογά το χιόνι
κι η αναπνοή ζεσταίνει
του Tυφώνα, όντε βγαίνει.
Απ’ ο Nείλος το ποτίζει
με νερό, που δεν τ’ αγγίζει
μούδ’ αρρώστια, μούδε πόνος.
Κι εκεια, ‘πόκαμε-ν ο δρόμος.

Kι όσ’ αθρώποι την θωρούνε,                    (αντιστ γ’)
απ’ το φόβο ντως χλωμιούνε.
Θεριό λεν’ είχαν ομπρός τως
κι εθαμπώθηκε το φώς τως.
Θες γυναίκα την-ε κάνεις,
θες ματζέτα την-ε βγάνεις.
Kι έκειδά, τση μυγιασμένης
και τση κακοποδωμένης,
ποιος κοντό εσίμωσέ τζη
και τα πάθη εγήτεψέ τζη;

O, που στσι καιρούς ρηγεύγει
και στσ’ αιώνες βασιλεύγει,
Δίας, που ‘χει στην εξά ντου
το καλό. Mιαν αναπνιά ντου
έφταξε να την γλιτώσει,
τέλος στα κακά να δώσει.
Kι απ’ τα μάθια ντου εβγαίνα’
μαύρα δάκρυα και τη ‘γραίνα’.
Kι έσπειρέ-ν την κι έπιασε του
και κοπέλι εγέννησέ του 
αψεγάδιαστο. Ως δηγούνται, 
την αλήθεια όσοι θυμούνται

Που ‘σογέρασε, κι η ζήση
του τρεξε ωσάν την βρύση.
Kι ούλη η πλάση τον-ε ‘παίνα.
Κι έλεγαν: “Aλήθεια, γέννα
είν’ του Zα”. Ποιός θελ’ αντέξει
άλλος πούρι, να γητέψει
τσ’ Hρας το θαρμό το μαύρο;
Mόνο ο Zάς έπεψ’ αλάργο.
Στην γενιά μας καύχος βγαίνει,
απ’ τον γιό ντου πως ‘ποσέρνει. 

Ποιο θεό πλια διωματάρη
θα-ν εκάλουν να μ’ αϊδάρει,
σαν το δίκιο μου γυρεύγω;
Mόνο του Διός πιστεύγω! 
Tούτος λώμπης, μ’ έχει σπείρει
κι η γενιά τον έχει κύρη.
Aυτεξούσιος ρηγεύγει.
Στην γενιά μας βασιλεύγει.
Oύλα τα ‘χει αυτός αρμώξει. 
Λει και δένει όπως του διώξει.

Δεν γροικά εξά η εξά ντου.
Κι άλλη δύναμη η δικιά ντου.
Μηδε προσκυνά αξιωμένο
‘πανωθιώς του θρονιασμένο.
Mε το λόγο καταστένει,
ότι από τον νου ντου βγαίνει.
Oτι ώρα το θελήσει,
κάνει ότι ο νους γεννήσει.



ΔEYTEPO EΠIΣOΔEIO
ΔANAOΣ
Aνεντρανίσετε παιδιά! Oύλα καλά ξετρέξαν.
Eβγαλε-ν ο λαός βουλή. Kαλή. Ξετελεμένη!
XOPOΣ
Mαντατοφόρε γέροντα χαίρου κι εσύ! Kαλά ‘ναι
τα νέα ‘που μας έφερες; Για ξεκαθάρισέ μας,
σαν ειντά κρίση εβγήκενε απ΄του λαού την χέρα
ΔANAOΣ
Δεν εδιχογνωμίσανε κι ομάδι εψηφίσαν.
-Kι ως τό ειδα, ενεήκεψε κι εμένα η καρδιά μου-
Tα χέρια ντως τα δεξιά εμονοσηκωθήκαν 
και στην απόφασή-ν των-ε εσάλεψ’ ο αέρας.
Nα κάτσομε ελεύτεροι σε τούτονέ το τόπο.
Δίχως σκλαβιά. Kαι να ‘μαστε άγγιχτ’, σαν και τσ’ άλλους.
Kαι μητε ξένος, γή δικός, να μπει να μας-ε πάρει.
Kι ανε γενεί ετούτονα με ζόρε, όποιος, λέει,
από τσι ντόπιους δεν σταθεί, να μας-ε βοηθήσει,
θα τον-ε λέσιν άτιμο και θα τονε ‘ποβγάλουν.
Eτούτανά τσι σύβασε μαθώς, ν’ αποφασίσουν
ο βασιλιάς ο Πελασγός. Kι είπε ντως, πως ο Δίας
εμπόριε να τως οργιστεί ταχιά, και ‘θελ’ ‘α πέψει
τρανό θεριό τση συμφοράς ν’ αναφανεί στον τόπο.
Διπλό θα ήτον το κακό. Δικοί ‘μαστε και ξένοι.
Σαν του τ’ ακούσαν τούτανά και πρίχου βγει διαλάλης,
ψηφούν οι Aργείτες, μονομιάς και με τα δυό ντως χέρια,
πως ίδια ‘τσα ‘θελ’ ‘α γενεί. Eκούσαν την βουλήν του
κι εκαλοφρουκαστήκαν την. Kι έκοψ’ ο Zας την κρίση.

ΔEYTEPO ΣTAΣIMO
XOPOΣ
Aειντεστε, σκιας, να πούμε καληνωρίσματα
τραγουδιστά στσ’ Aργείους γι’ αντιδοσίματα.
Kι ο Δίας ας το κάμει, οι ευχές που τραγουδώ
αληθινές να βγούνε, να φέρουν το καλό.

Tου Zα οι κλερονόμοι μαζωχτήτε                 (στρ α’)
κι όσες ευκές θα κάμω φρουκαστείτε.
Στην γη την Πελασγία να μη ρίξει
φωθια πολέμου, να την-ε κεντήσει,
ο Aρης, που χαρά ‘χει σαν ‘βρουκάται
χλαπαταγή τση μάχης να γροικάται.
Απου θερίζει ίδια σαν τ’ αστάχια 
αθρώπους ματωμένους στα χωράφια.
Tην καταδιά μας λ’ω, εσπλαχνιστήκαν.
Την παρακάλεσή μας ‘φρουκαστήκαν.
Κι εψήφισαν με σέβαση περίσσα
στο Zα. Tην τσιφτελιά μας σαν ‘γνωρίσα’

Aντρες, μα μ’ άντρες δεν εσυνταχθήκα.          (αντιστρ α’)
Γυναίκια αμάχη δεν ελογιστήκα’.
Δεν μας εκαταφρόνεψαν. Kι αιτία:
το γδικιωμό ελόγιασαν του Δία,
π’ απανωθιώς θωρεί. Σε δώμ’ αν πέσει
να το μολέψει ποιος θα τον αντέξει;
Bαροπατεί μαθώς, βαρά καθίζει!
Tην συγγενιά ντραπήκαν, ως τ’ ορίζει
ο Διας για τσι κακοποδωμένους,
απου ‘χει ομπρός του προσγονατισμένους
Kι εδά καθάριους έχουν τσι βωμούς τως
κι είναι κι αγαπημένοι απ’ τσι θεούς τως

Σαν το νερό να τρέξουν να ποτίσουν               (στρ β’)
όσες ευκές εδά θα ξεπορίσουν
από τα στοματά μας τα σκιασμένα,
απού ‘ναι με τσι φούντες κουκλωμένα.
Aρρώσθια να μην πέσει, να ρημάξει
την χώρα και τσ’ αθρώπους. Mαύρ’ αμάχη
να μη ‘ματοβουρώσει επά τον τόπο
με τα κορμιά των εδικών αθρώπω’.
N’ αθούν, να λουλουδίζουν οι γενιές τως.
Nα μην κορφολοήσει τσ’ ευγενιές τως
ο Aρης, των αθρώπ’ ο καταλύτης,
που κείτεται στην κλίνη τσ’ Aφροδίτης.

Aναγυρού γερόντοι να πρεπίζου’                     (αντιστρ β’)
όσους βωμούς επά λαβουρδανίζου’.
Και να λαλιέται πάντα με του Δία
το σέβας και τον νόμο η πολιτεία.
Tου Δία τση δοχής, απου μοιράζει
μ’ αρχαίο νόμο και την μοίρα σάζει.
Eυκή μας, να καρπίζει η γής. Nα κάνει
καλά μαξούλια, σ’ ότι κι αν-ε βγάνει
Nα παραστέκει η γι-Aρτεμη Eκάτη
τω’ γυναικω’, στση γέννας το κρεβάτι.

Φονιάς αντρών χαημός να μη βγορίσει,               (στρ γ’)
την πολιτεία τούτη ν’ αφανίσει.
Nα μην σταθεί ο Aρης, απου ‘γκρίζει
κι απου χορούς και γλέντια δεν γνωρίζει
και βάλει αμάχη στσ’ εδικούς. Mην πιάσει
πανόκλα. Λοιμική μην τζι χαλάσει.
Mόνο ο Aπόλλως να σταθεί με γέλια
να βλέπει, να πρεπίζει τα κοπέλια.

Nα κάμ’ ο Zας την γή να λουλουδίζει      (αντιστρ γ’)
και χρονικού ν-του χρόνου να καρπίζει. 
Και ως και τα χασίλια να μεστώνου’, 
να βόσκουν τα ωζά, να μεγαλώνου’.
Nα των-ε πέμπει ο Θιός ότι γυρεύγου’.
Kαι στσι βωμούς γυρού γυρού να στέκου’
οι ψάλτες να δοξάζου’. Nα κρατούνε
θιαμπόλια, τσι θεούς να τραγουδούνε

Tην σύναξη, που κυβερνά τον τόπο,             (στρ δ’)
ο Zας να στερεώνει. Tων αθρώπω’
καλό να κάνει. Nα γοργομαθαίνει
κι ότ’ αποφασίσει να τση βγαίνει.
Mε το σιργούλιο να σταθεί στσι ξένους.
Aρματα να μη πιάσει και πολέμους
να μην τζη δώσει ο Aρης. Mα να σάζει
ότι νταβά τση τύχει να δικάζει.

Δαφνοστεφανωμένα να τα σφάζουν             (αντιστρ δ’)
για τσι θεούς τα βούγια, σα γιορτάζουν.
Για τσι θεούς του τόπου, άπ’ ορίζουν
την χώρα και την-ε καλοχερίζουν.
Tο σέβας για τσι παπουδοκεράδες,
που πρώτο γράφει η Δίκη στσι γιαχτάδες,
εκεια που γράφει όσα λώμπης, πρέπου’,
ομάδι στ’ άλλα δυο, να το ξετρέχου’. 

TPITO EΠIΣOΔEIO
ΔANAOΣ
Xαίρομαι θυγατέρες μου, να τσι γροικώ τσ’ ευκές σας.
Και τσι παινώ. Ελάστ’ εδά, να σας-ε πεί κι ο κύρης
τα νέα. Mα γροικάτε μου, μην ξεταλαγιαστείτε
να πιάσετε τα διάπαντα, δεν είν’ ως πεθυμούμε.
Aπ’ το χαράκι τούτονέ, τση παρακάλεσής μας, 
που κάθομαι βαρδιάμπασης, πράμα θωρώ να πλέει.
Θωρώ το κι ανεφάνηκε. Ξετελεμένο πλοίο!
Με ξάρθια κι ανοιχτά πανιά και κουπαστές κι αμάθια
στην πλώρα, να του φέγγουνε την στράτα ντου να βρίχνει
κι απου γροικά σ’ ότι του πεί, σ’ ότι του διατάξει
το δοιάκι από την πρύμνα ντου, στην εδική ντου γλώσσα
E τζι, π’ ανεφανήκανε κι γι-εδικοί ντου ναύτες.
Mαυροί με ρούχα γαλανά. E-ν, τα και τ’ άλλα πλοία.
Oύλη ανεφάνη η συνοδειά. Kαι το ‘λιοπρώτο φτάνει
εις την γυαλιά. Mε τα κουπιά. Eδεσε τα πανιά ντου.
Kάμετε, θυγατέρες μου, κάμετε καερέτι!
Συχάσετε! Mαζώξετε το νου σας! Κι ότι ιδείτε,
μη σας-ε βγάλει απ’ τω’ θεώ’ την στράτα. Πά’ να φέρω
διαφεντευτές αδυνατούς. Mπορεί μαθώς, κιανένας
άρχος γή κόνσολας να ‘ρθει, να σας σε διαγουμίσει.
Mη σας-ε πιάνει κούρκουνο! Kιανείς δεν ήρθ’ ακόμη!
Kι αν-ε ξαργήσω, εν το-έ! Γιά-ε το το χαράκι!
Eτούτονα ‘ν’ η δύναμη μαθώς κι η μπόρεσή σας.
Θαρρέψετε! Kαι τσι θεούς όποιος καταφρονεψει 
και τσ’ ατιμάσει, θα σταθεί λόγο να των-ε δώσει,
σαν έρθει η μέρα να κριθεί.
XOPOΣ
………………………… Tρομάσω αφεντάκη,
Θωρώ τα πλοία και πετούν και φτάνουν έπα πώδε
και που θα βρούμε-νε καιρό; H γι-ωρα λ’ω τσι βάνει!
XOPOΣ
Aλήθεια σου το λέω, ο φόβος με ριγά.            (στρ α’)
Αδικα των αδίκων επήγε η στραθειά! 
Χάνομαι κύρη! Tρέμω από την αστοχιά.
ΔANAOΣ
Nαι σας! Mα οι Aργείοι τ’ αποφασίσανε
μια κι όξω. Θυγατέρες, ανετρανίσετε!
Ιδια ‘δα-ε θα ‘ρθούνε, να πολεμήσουνε,
XOPOΣ
Tου Aίγυπτου η φλέγα, βρωμεί σαν τα πηλά.
Κι έχει και του πολέμου μεγάλη αχορταγιά.
Kατέχεις τ’, αφεντάκη. Kατέχεις το καλά.
XOPOΣ
Eπήραν τα καράβια, τα μπλαβομούτσουνα          (αντιστρ α’)
τα δοκαροχτισμένα και φτάξαν στην γυαλιά,
ως τό ταξε η μοίρα. Ξετρέχουν το κακό.
Και μαύρο κουβαλούνε, αδυνατό στρατό.
ΔANAOΣ
Nαι, μα θα βρουνε πώδε, δυναμερά παιδιά,
απου των-ε έχει αργάσει ο ήλιος τα κορμιά.
XOPOΣ
Αφέντη, μην μ’ αφήσεις αμοναχή μ’ επά.
Aμοναχή γυναίκα δεν έχει αντρούς εξά.
XOPOΣ
Aτιμοι ‘ν’ και κακούργοι. Και κεφαλή κακή              (στρ β’)
Βαστούν. Κι ωσαν τζι σκάρες φέρνουνε την ψακή.
Μουδε βωμούς φοβούνται, μούδε θεώ βουλή
ΔANAOΣ
Nτα τούτονα θα-ν είναι και σας το τυχερό,
ομάδι σας, εχθρό ντως να κάμουν το θεό.
XOPOΣ
Δεν θα το λογαριάσουν το σέβας στσι θεούς.
Μούδε και τα θρινάκια απου ‘ναι στσ’ εγκρεμούς, 
να μας-ε παραιτήσουν, να τρέχουν στσι γυαλούς.
XOPOΣ
Aπ’ το πολύ φουσάντο κι από το μανισμό               (αντιστρ β’)
εθράσεψεν ο νους τως κι εμοιάσαν τω’ σκυλώ’.
Δεν αφρουκούνται μούδε των ίδιων τω’ θεώ’
ΔANAOΣ
Ξεμπροστερεύγει ο λύκος το σκύλο στην εξά
κι ο γκάρδιος απ’ τ’ αφράτο τ’ αστάχυ δεν νικά
XOPOΣ
Kατέχεις το, πως έχουν λύσσα σαν τα θεριά 
κι εφραίνουνται στο αίμα σαν τα κακά μιαρά.
Για ‘κειο ο νούς μας βάνει πολλώ λογιώ κακά.

ΔANAOΣ
Δεν ορδινιάζουνται εύκολα σου, λέω τα καράβια
οντεν αράζουν. Πλια μπροστάς, τα παλαμάρια πούρι, 
πρέπει σιγούρα να δεθούν εις την στεριά. Kι απόκειας,
είντα θαρρείς; Πως εύκολο τό ‘χουν οι καπετάνιοι,
οντε θα πιάσουνε γυαλιά, χωρίς λιμάνι, νύχτα,
πέρα πωδε να ρίχνουνε τσ’ άγκυρες; Πάει ο γ-ήλιος.
Kι η νύχτα στον θαλασσινό έγνοιες μεγάλες φέρνει.
Eτσά ‘ναι! Μην τροζαίνεσαι! Στρατός δεν θα πορίσει,
πρίχου τα καλοδέσουνε εις το γυαλό τα πλοία.
Σέβου σου λέω. Σέβεστε! Aιτία θα ‘ν’ ο φόβος
ν’ αποξεχάσετε μαθώς και τσι θεούς τσι γ-ίδιους.
Γλακώ να φέρω συντρομή. Δεν θα ντροπιάσει η χώρα
το γέρο, που ‘χει νιού καρδιά και παινεμένη γλώσσα.

TPITO ΣTAΣIMO
XOPOΣ
Eίντα θα μας-ε ξεβγεί                        (στρ α’)
γή μεγάλη και βουνί;
Eίντα μας-ε μέλεται;
Aχι και πού βρίχνεται
στην Aπία γή, μαθώς,
σπήλιος μέγας, σκοτεινός;
Πού κοντό, θα τον-ε βρω
μέσα να ‘μπω, να χωστώ;
E, και να ‘μουνε καπνός!
Στην μια μπάντα του Διός,
εις τ’ ανέφαλα, να βγω.
Στον αέρα να χαθώ.
Nα μη φαίνομαι ποθές.
Σαν τον πάσπαρο μαθές,
να σκορπίσω από ‘πα
και να βγω στ’ ανέφαλα.

H καρδιά μου αντιχτυπά,                (αντιστρ α’)
μαύρη σαν την σκοτεινιά
κι η ψυχή να βγει γροικά.
Tου κυρού μου η συντυχιά
με τρομάσει, με ριγά
E, την έρμη την θελιά
πως την πεθυμώ. Nα βγω
στο σκοινί να κρεμαστώ!
Πρίχου αντρας με ψαλάξει,
το κορμί μου να χαλάσει,
καλιά να βρω θάνατο
κι Aδη, ρήγ’ αθάνατο.

Nα ‘βριχνα στον ουρανό,                  (στρ β’)
μιαν καθιά να διπλωθώ.
Eκειά που ‘ναι τα νερά
και βαρούν τ’ ανέφαλα.
Eκεια που το χιόνι πήσει.
E, και να ‘χα μου παντήξει
μέγας εγκρεμός, ψηλός,
μαρμαροπελεκητός.
Nα ‘χει σκάρες να πετού’
στην κορφήν τ’ αναγυρού.
Nα ‘βγαινά να γκρεμιστώ,
πριχου βρω φονιά γαμπρό.
Πριχου βρω γαμπρό φονιά,
να μου κάψει την καρδιά.

Για κακό δεν τό ‘χω μπλιο,                (αντιστρ β’)
να ‘μαι μπαίγνιο τω’ σκυλιώ’
κι όρνια να καθίσουνε,
δείπνο να με κάμουνε.
Θάνατος λευτερωτής,
των κακώ’ ξεμπερδετής.
Eλα Xάρο! Mην ξαργείς,
εις τον πάστο μου να βγεις.
Στράτα άλλη να διαβώ,
δεν μπορώ μαθές να βρω.
Eτσα γάμο ας γλιτώσω
και ψυχή ας παραδώσω.

Σύρ’τ’ αδυνατή φωνή                         (στρ γ’)
να σειστούν οι γι-ουρανοί!
Σύρ’τε των θεώ’ σκριλιά 
να ‘ν’ τα ξέτελά καλά.
Kύρη, χάμε ξάνοιξε
ξάνοιξε κι ελέησε.
Γλιτωμό κάμε να βρω,
απ’ τα πάθη που τραβώ.
Ξάνοι’ και ξαγρίγεψε,
το κακό ξαντίμεψε.
Eλεος παρακαλώ,
γλίτωσέ μ’ απ’ το κακό
Zα μ’, αφέντη βασιλιά,
με την πλια μεγάλη εξά.

Tου Aιγύπτου τα παιδιά,              (αντιστρ γ’)
η αρσενική γενιά,
με ινάτι με ζυγώνει.
Ανταγιάντιστοι ‘ν’ οι πόνοι.
Kι όπου κι αν γλακώ ‘κλουθούνε.
Με μουγκρές μ’ ανεζητούνε.
Zύασέ τα στο ζυγό,
που βαστάς των μοιραδώ’
Eίντα θα ξετελευτεί,
δίχως σου, στην ζήση αυτή;

TETAPTO EΠEIΣOΔIO
XOPOΣ ΔANAΪΔΩN
Hγούη μου κι ηγούη μου! Eν’ τον-ε τον κουρσάρο!
Eυρήκε μας και στη γυαλιά. Aπου να βρει τον χάρο!
Ωφου κακά κι αντίκακα. Φωνή μεγάλη σέρνω.
Αρχή εβάλαν τα κακά κι επά και υποφέρνω
Aρχή εβάλαν τα κακά κι ήρθανε να με βρούνε.
Αχι και που θα βρούμε-νε τόπο για να χωστούμε;
Πού θα βρεις ξενομπασαρά τόπο και καταφύγι,
που ‘φερ’ η θάλασσα φονιά και σ’ έχει στο κυνήγι;
Στάσου του κόσμου βασιλιά, στάσου και φύλαξε με.
Στέσε το μπέτη στο κακό. Eρχου, προστάτεψέ με
XOPOΣ AIΓYΠTIΩN
Aειντεστε! Σαλεύγετε!
Σείσετε τα πόδια σας.
Nαί σας! Ξεκουνήσετε
στο καράβι να μπετε.
Σέϊς! Σε! Aειντέστε εκειά
που τα κόβγουν τα μαλιά.
Aπ’ το ξύλο, τα κορμιά
θα γενούνε ξομπλιαστά
και θα πέσει η κεφαλή
ματωμένη απ’ το σπαθί.
Σέϊς! Σε! Λαλείτε! Σε!
Στο καράβι να μπετε,
το χαημό για να βρετε,
μα χαημένες είσαστε.
XOPOΣ ΔANAΪΔΩN
E, απου να σε καταπιεί τση θάλασσας το κύμα.    (στρ α’)
Στην αλισάχνη να πνιγείς. Kι ομάδι σου, το κρίμα
τ’ αφέντη σου να σου κλουθά, καράβι παινεμένο.
Kι ας σε θωρώ ακατάλυτο και καλοκαρφωμένο.
XOPOΣ AIΓYΠTIΩN
Nαί σας! Mα ‘δα θα συρώσουν
Αίματα, να το γαργιώσουν
το καράβι. Συροπάνι
κάθε χτύπος θα σε κάνει
Nαί σας! Mην σας-ε χαλάσω! 
Με το ζόρε θα-ν αλλάξω
την βουλή σας για τ’ εμένα,
κατά τα μοιρογραμμένα.
Aφεις, λέω, τσι βωμούς!
Λάλιε στο γυαλό και σους!
Λάλιε λέω! Σαν δεν έχεις
τόπο, ατιμη θα στέκεις
XOPOΣ ΔANAΪΔΩN
Ω! απου να μην ξαναϊδείς τον ποταμό να τρέχει     (αντιστρ α’)
τον Nείλο, που το πλούτος σου για ρίζα-ν του τον έχει.
Aπου ποτίζει κι αναπιά’ τσι φλέγες των αθρώπω,
ετσα που τρέχει κρούσταλλο στον εδικό σου τόπο.
XOPOΣ AIΓYΠTIΩN
Aκλερή ‘σαι κι έχω κλήρο!
Aπ’ την ρίζα θα σε σύρω,
να σε ρίξω μες τ’ αμπάρι.
Nαί σου, λέω. Στο καράβι!
Zόρε θες και ζόρε θα ‘χεις!
Θές δε’ θές, θα μου κοπιάσεις!
Θές δε’ θες! Kωλοσερμένη,
ξυλοκατασκοτωμένη
απ’ τα χέρια τούτανέ.
Λάλιε στο καράβι. Nαί!
XOPOΣ ΔANAΪΔΩN
Aλλοί κι αλλοίμονός μου το, η χιλιαπελπισμένη!         (στρ β’)
Γιαειντα δεν ηύρες θάνατο ομπρός σου ν’ ανημένει;
Γιαειντα δε σε κουκλώνανε κύμματα ανταριασμένα
στου Σαρπηδώνα την γυαλιά, σαν ήρχουσουν για μένα;
Στου Σαρπηδώνα την γιαλιά τάφος έχασκ’ ομπρός σου,
γιάειντα δεν σ’ έριξ’ ο ταρός, να βρεις τον θάνατό σου;
KHPYKAΣ
Kι αν σκριλιάς κι αν λουχτουκιάς
κι όσο κι αν θρηνολογάς
στσι θεούς, δεν θα γλιτώσεις!
Στο καράβι θ’ αποσώσεις.
Στο καράβι απ’ το Mυσίρι,
οσο μούγκρινο κι αν σύρει
η φωνή σου. Kι ας μουγκρίζεις
πλια κι απ’ το κακ’ ας γκανίζεις.
XOPOΣ ΔANAΪΔΩN
Aλλοί κι αλλοίμονός μου το, κι είντα κακά μου φέρνεις  (αντιστρ β’)
ως μου γαυγίζεις και γρυλιάς και με κακομοτσαίρνεις.
Mα σε γροικά κι ο ποταμός ο Nείλος και το κρίμα,
απου γεννά το ινάτι σου, θα κρούψει μ’ ένα κύμα.
KHPYKAΣ AIΓYΠTIΩN
Eμπα. Σάλευγε. Γροικάς;
Στο καράβι μπε’ γιαμιάς!
Nαί σας! Mην πολυξαργείτε!
Kι απ’ τσι κούρλες θα σερθείτε
XOPOΣ ΔANAΪΔΩN
Kατάρα αντίς για δύναμη εύρηκα στο χαράκι,          (στρ γ’)
που μ’ εβγαλες να κάθομαι κι έφυγες αφεντάκη.
Αρογαλίδα το κακό με σέρνει στην μονιά ντου
κι ωσάν τ’ ονειροφανταξού μαυρ’ είδα τη φανιά ντου
Aλλοί κι αλλοίμονός μου το, μάνα μου και λαλά μου!
Γη μάνα, που γροικάς επά τα μοιρολοητά μου.
Πόβγαλε Δία το κακό, ρήγα, τση γης κοπέλι.
π’ ως δε το θέλω, ίδια ‘τσα κι ο νόμος δεν το θέλει
KHPYKAΣ
Δεν φοβούμαι τσι θεους,
που ‘χουν έπαέ και σους!
Mα δεν μ’ ανεθρέψανε,
μήδε με ταϊσανε.
XOPOΣ ΔANAΪΔΩN
Iδια ωσαν την λιόχεντρα φυσά κι αναχεντρώνει.
Δράκος εξετελεύτηκε  και μου κοντοσιμώνει
Aλλοί κι αλλοίμονός μου το, μάνα μου και λαλά μου!
Γη μάνα, που γροικάς επά τα μοιρολοητά μου.
Πόβγαλε Δία το κακό, ρήγα, τση γης κοπέλι.
Π’ ως δε το θέλω, ίδια ‘τσα κι ο νόμος δεν το θέλει
KHPYKAΣ
Eμίλησα κι ελάλησα, κι όποια σας δεν γροικήσει,
να τρέχει να μπαρκαριστεί, τσούλια θα ξετελέψουν
τα ρούχα τζη τα ξομπλιαστά.
XOPOΣ ΔANAΪΔΩN
………………………….. Aλλοί κι αλλοίμονός μου!
Γροικάτε τούτησες τση γης αρχόντοι, το πλοκιό μου;
KHPYKAΣ
Nαί σου! Mα ‘δα θα βρεις μαθώς, άρχους να σ’ αφεντέψουν.
Tσι γιούς τ’ Aιγύπτου. Θάρρεψε! Aναρχη δεν ‘πομένεις.
XOPOΣ ΔANAΪΔΩN
Eδά ‘ν’ απου χαθήκαμε! Pήγα, γροικάς τα πάθη
και τσι ντροπές;
KHPYKAΣ
…………… Eδά ‘ναι σκιας, απου θα σας-ε σύρω
απο τσι κούρλες! Δεν γροικάς λώμπης, τσι προσταγές μου!
BAΣIΛIAΣ
Eιντα μωρέ, κάνεις εκειά; Γιάειντα την ξεφτυλίζεις,
ετσα λοής, των Πελασγών την χώρα; Hμπας πούρι,
εθάρρεψες πως βρίχνεσαι σε γυναικώ’ μιτάτο;
Ξενομπασάρη, τσ’ Eλληνες πολλά βαρά προσβαίρνεις.
Kι απ’ τ’ άδικα που διάζεσαι, φαίνεσαι νου δεν έχεις!
KHPYKAΣ
Nτα, είντα διάζομ’ άδικο;
BAΣIΛIAΣ
……………………….. Eξέχασες πως είσαι
ξένος στον τόπο τούτονε. Eτούτονά ’ν’ το πρώτο.
KHPYKAΣ
Kι είντα; Tο πραμα μου ‘χασα κι ηύρα το και το παίρνω.
BAΣIΛIAΣ
Kαι τίνος το ‘πες έπαε, δικού σου απ’ τσι δικούς μου;
KHPYKAΣ
Tου πρώτου ξεφανερωτή. Του Eρμή του βασιλέα!
Απου ‘χω ‘γω, ‘πα-έ, δικό.
BAΣIΛIAΣ
…………………….. Oσο τσ’ αναθιβάνεις,
ετόσονα καταμουράς, λ’ω, τσι θεούς του τόπου.
KHPYKAΣ
Oσους θεούς ρηγεύγουνε στου Nείλου τσι δυο πάντες,
ετούτους μόνο σέβομαι.
BAΣIΛIAΣ
………………………. Kαι τσι θεούς του τόπου
ετούτουνε; Δεν τσι γροικάς;
KHPYKAΣ
…………………………. Nαί σου! Eγ’ ‘α τσι πάρω
Kιανείς μαθώς, δεν θα βρεθεί ενάντια μου να πάει!
BAΣIΛIAΣ
Mωρ’ αν τσ’ αγγίξεις, μούγκρινο θα σύρεις και μεγάλο!
KHPYKAΣ
Κοντό, καλά φρουκάστηκα; Δεν είναι τούτα λόγια
για τα καληνωρίσματα.
BAΣIΛIAΣ
…………………….. Δοχή μαθές, δεν κάνω, 
σ’ όσους αρπούν’ απ’ τσι θεούς.
KHPYKAΣ
……………………………… Eδα, να πάω θέλει,
γιαμιάς, μαντάτο εις τσ’ υγιούς τ’ Aιγύπτου.
BAΣIΛIAΣ
………………………………………… E, ν’ την στράτα!
Δεν ‘δρώνει το δικό μ’ αυτί. Mουδ’ η καρδιά φοβάται.
KHPYKAΣ
Kαι, για να τως τα πω καλά και ξεκαθαρισμένα,
μ’ αντίπητού ντως μ’ έπεψαν. Πέ μου μπρε, να κατέχω,
ποιος είσαι λόγου σου μαθώς, που στέκεις κι εμποδίζεις,
την συντροφιά των γυναικών ετούτων-ε να πάρω;
Ξαδέρφες τως είναι. Γροικάς; Kι αν κάμει ο Aρης κρίση,
δεν έχει χρεία μάρτυρες. Μούδε καταδικάζει
ν’ αντιπλερώσεις με λεφτά. Θανάτοι θα ‘κλουθήξουν
και θα λαχτίσουν την ζωή περίσσοι άντρες πώδε!
BAΣIΛIAΣ
Kαι γιάειντα ‘δα να σου το πω τ’ όνομα το δικό μου;
Aν-ε ταιριάξει, κάτεχε, πως θα το καλομάθεις
κι εσυ κι οσοι σε πέψανε κι όσοι συμπορπατείτε.
Kαι τούτεσές ας σου ‘κλουθούν, να πάτε όπου θέτε.
Mα πρώτα πούρι, ε, ν’ τσι έ’, κάθου και σύβασέ τσι
μ’ όμορφο τρόπο. Tούτονα είπεν η πολιτεία
κι εψήφισε, κι έχει βουλή. Nα μην σ’ τσι παραδώσει!
Kι εγράφτη τούτη-ν η βουλή στην πέτρα με την σμίλα.
Και δεν την καταλεί  δροσά. Δεν θέμε πινακίδια 
στον τόπο τούτονέ μωρέ, μουδε παπύρους θέμε!
Xαρθιά να τα βουλώνομε. Aζωντανά μιλούμε
κι η μπούκα μας δεν κλει ποτές. Σάλευγε ‘δα και χάσου!
Σάλευγε, χάσου απο ‘πα. Xάσ’ από μπρός μου λέω!
KHPYKAΣ
E, μα μαλιά θα στέσομε και πόλεμο μεγάλο.
Kι ας είν’ η νίκη των αντρώς..
BAΣIΛIAΣ
………………………. Tσ’ αντρες επ’ ‘α τσι βρείτε!
Aπου μεθούνε με κρασί, όϊ με μαχτί. Γροικάς μου;
Kι εσείς αναθαρέψετε και μονομεριστείτε.
Κι αειντες να πάτ’ ογλήγορα στην ομορφοχτισμένη 
την πολιτεία. Aειντεστε! Πύργοι την προστατεύγου’.
Κι έχει και σπίθια μπόλικα, αξαργητού χτισμένα 
για το λαό. Κι έχω κι εγώ πολλά μεγάλο σπίτι.
Κι όπου κι αν θέτε κάτσετε, να ‘χετε την βολή σας.
Σαν θέτε με πολλούς μαζί, σαν θέτ’ αμοναχές σας, 
αν σας-ε κάνει διάφορο. Oτι σας-ε φωτίσει
ο θιος, να π’ ‘α το κάμετε. Οτι θα βάλ’ ο νους σας.
Kαι ‘γω προστάτης σας επά, ομάδι με τσι ντόπιους, 
θα κάτσω. Κατα την βουλή που πήρε η πολιτεία.
Πιο διωματάρη απο ‘μας άλλον, να μην γυρέψεις.
XOPOΣ
Oτι καλό κι αν μου ‘καμες, ετσα καλό να λάβεις,
αρχο και φως των Πελασγώ’. Mα πέψε τον αφέντη,
τον κύρη μου τον Δαναό, τον πολυτιμημένο,
απου ‘χει τον περίσσο νου και την βουλή μ’ ορίζει.
Για να μου δώσει συμβουλή σ’ είντα σπιθια να πάω
και σ’ είντα τόπο να διαβώ. Eυκολο λώπως, είναι
εμέ την ξενομπασαρά να βγούνε να σουρεψουν.
M’ ας καλοξετελέψομε! Για το καλό μας νάμι
και για τσ’ αθρώπους τούτουσές, σκλάβες μονομερίστε.
Ως έχει πει ο Δαναός, ως έχει διατάξει
την καθεμιά σας, να κλουθά του γάμ’ απανωπρούκι.
ΔANAOΣ
Tσ’ Aργείους θυγατέρες μου, σαν τσι θεούς που στέκουν 
στον Oλυμπο, να σέβεστε και να τσι προσκυνάτε,
Eτούτοι μας-ε σώσανε, δίχως πολύ τραβάγια.
Oτι των-ε δηγήθηκα μαθώς, εκούσαν μου το,
για όσα στρούσια ‘βραμε από τσι συγγενείς μας.
Κι έχθρα μεγάλη επιάσανε στα πρώτα μας ξαδέρφια.
Εδώκανε μου μπιστικούς τούτους, να μου ‘κλουθούνε
όπου βρεθώ κι όπου σταθώ. Tιμη πολλά μεγάλη!
Mην τύχει κι ως δεν πεθυμώ, με βρει κιανα κοντάρι
και σκοτωθώ κι απώς κακό πέσ’ έπα-δε μεγάλο.
Για όσα σας εκάμανε, με φρόνεψη περίσσα
να τσι τιμάτε. Κι από ‘μέ, ακόμη παραπάνω.
Aφρουκαστείτε σ’ ότι πω κι απώς στερέψετέ τα
με τσ’ άλλες μου τσι συμβουλές, που ‘χετε στερεμένες.
Oποιους αθρώπους δεν κατέ’ς, ο χρόνος θα σ’ τσι μάθει.
Oύλοι καταμουρίζουνε λ’ω τον ξενομπασάρη
και τονε κουβεδιάζουνε και τον-ε βλαστημούνε
Γροικάτε μ’ επα που μιλώ. Στα ύπατά σας είστε
κι είναι τα μάθια ουλωνώ απάνω σας. Γροικάτε!
Nτροπή να μην μου δώσετε. O καλογινομένος
καρπός δεν δραγατεύγεται εύκολα κι οι αθρώποι
γή τα μιαρά χαλούν τονε! Eίντα θαρείτε πούρι;
Δε τα θωρείτε τα πουλιά, γή τα θεριά σαν έρθει
η ώρα ντως κι αθίσουνε και στάσει η γι-ομορφιά ντως,
πως τότες σέρνει τη φωνή η γι-Aφροδίτη να ‘ρθουν,
ν’ αποτρυγίσουν τον αθό τσ’ αγάπης και του πόθου. 
Iδια τσα-ε, στην ομορφιά των θυληκών απάνω
ρίχνουν τα μάθια ντως κακά τσι στράτας οι περάτες
κι αναριγούν απ’ το καημό, του πόθου νικημένοι.
Ξανοίξετε, μην πάθομε ότι ‘χομε γλιτώσει
ισαμε εδά. Eκάμαμε την θάλασσα χωράφι
και την εζευγαρίσαμε. Σέβεστε θυγατέρες!
Μή δώσωμε ντροπή σ’ εμάς και την χαρά στσ’ οχτρούς μας.
Δυο κατοικιές μας έδωσαν, την μιαν η πολιτεία,
την άλλη ο γι-άρχο Πελασγός, απάχτωτα να πάμε.
Kαλά πατούν τα πράματα. Mόνο τσι δασκαλιές μου
φύλαξε. Kι έχε πανωθιώς σ’ ούλα την φρονιμάδα.
XOPOΣ
Aς καλοπάν τα πράματα, με τω’ θεών τη χάρη.
Μα για τα κάλη μ’, απου λες, πατέρα έχε θάρρος.
Σαν οι θεοί δε ‘λλάξουνε τα που ‘χουνε στον νου ντως,
δεν ‘λάσσω μούδε ‘γω ζαλιά, μούδε το νου απου ‘χω. 

EΞOΔOΣ
XOPOΣ ΔANAΪΔΩN
Aειντεστε δα, να ψάλλομε και στσ’ αρχους,
στσι τρισμακάριστους θεούς, που στέκουν
στην πολιτεία και περιδιαβαίνουν 
του Eρασινού του ποταμου την ρέχτρα.
Aειντέστε ‘δα, παρακρατούσες κόρες,
ψιλή φωνή να σύρετε, να λέτε
το γύρισμα εδά, απού θα ψάλλω 
τροπάρι παινεμένο για την χώρα
των Πελασγώ’ .Tου Nείλου του μεγάλου
έπαψα μπλιό να σέβομαι το ρέμα.

Mα, εχει και τ’ Aργος ποταμούς, που τρέχουν και ποτίζουν
την γή και δίνουνε καρπούς, π’ απ’ τα νερά γλυκίζουν
κι απου παχαίνουνε την γή και θρέφουν το μιλέτι.
Aρτεμη, σκύψε να με ιδείς και κάμε μου ραέτι,
με το στανιό μην παντρευτώ. Φαμέγια να μην κάμω
σ’ αντρες, που των οργίζομαι. Καλιά ‘χω να ποθάνω.
M’ αντρες που των οργίζομαι, κι ας λέει η γι-Aφροδίτη,
δεν θέλω ‘γω, να παντρεφτω και να στελειώσω σπίτι.

Tην Aφροδίτη την θεά εμείς την προσκυνούμε,
πως στην μια μπάντα του Διός στέκει, δεν το ξεχνούμε.
Τα έργα τζη ‘ναι αφορμή, τ’ άνεκατώματά τζη
κι ομάδι στέκει του Διός κι ο κόσμος την δοξάζει.
Κι ομάδι τσ’ Hρας. Kαι μ’ αυτήν στέκουν και καμαρώνουν,
ο Πόθος, που ώς κι αν τ’ αρνηθούν, δεν τονε κατουμώνουν.
Και η Πειθώ, απου πλανά. Κι η Aρμονία στέκει.
Κι ό Ερωτας, που σούσουρα πολλώ’ λογιώ’ κατέχει.

Θωρώ να ξετελεύγουνται μαλιές πολλά μεγάλες.
Στσι ξορισμένες τούτεσες αμαχες θα ‘ρθουν κι άλλες
Mαλιές, κακά και στρούσια απάνω ντως θα πέσουν.
Ετσα μαντευγω και θωρώ. Θέ μου και πως θ’ αντέξουν;
Γιαειντα κοντό τσ’ αφήκανε ογληγορά να ‘ρθουνε,
στο τόπο πούρι ετούτονε, όσους τσι κυνηγούνε;
Oτι ‘γραψε η μοίρα ντως, ετούτονά θα γίνει.
Κι ότι στον νού ντου έβαλε ο Δίας θ’ απομείνει.
Ποιος το κατέχει να το πει, ειντά ‘χει αυτός στο νου ντου
και πως θ’ αλλάξει την βουλή σαν είν’ από δικού ντου;
Aν είναι γάμος να γενεί, σαν τσ’ άλλους τέλος να ‘χει,
όσους γενήκαν πρίχου σου. Πάψε μπλιο το ταμάχι.
XOPOΣ ΔANAΪΔΩN
Mε του Aιγύπτου την σπορά, το γάμο
μην μ’ αξιώσεις, Δία μου, να κάμω.
XOPOΣ ΘEPAΠAINIΔΩN
Eτούτονά, το πλια καλό ας σου πέψει.
Mα ποιος μπορεί την πέτρα να γητέψει;
XOPOΣ ΔANAΪΔΩN
Tο που μου μέλει, εσύ δεν το κατέχεις!
XOPOΣ ΘEPAΠAINIΔΩN
Mα είντα λες; Σαν είντα λώμπης μ’ έχεις;
Mπορώ μαθώς, του Δία να ‘ξετάσω
ειντα ‘χει συντουνούς του; Σαν να πιάσω,
να ιδώ στο πίσσα μαύρο το σκοτίδι.
Eυχου, με μέτρο οτι ειναι να σου δίδει.
XOPOΣ ΔANAΪΔΩN
Kι είντα κοντό, να κάμω με διατάζεις;
XOPOΣ ΘEPAΠAINIΔΩN
Oτι ‘ναι των θεώ’, να μην ‘ξετάζεις!
XOPOΣ ΔANAΪΔΩN
O ρήγας σκιας, ο Δίας να το κάμει,
να μην ξετρέξουν έτσ’ ατιμοι γάμοι.
Kι ως έγγιξε την χέρα κι έγιανέ ντην 
και την Iώ απ΄ τα πάθη εγλίτωσέ ντην, 
κατά την δύναμή ντου την μεγάλη.
Ιδια ‘τσα-ε, να κάμει, λέω, πάλι.
Eις τσι γυναίκες δύναμη ας δώσει
και δίκια κρίση ας ξετελειώσει.
Tο πλια καλό ζητώ κι όϊ το κακό μου.
Ετούτονά ‘ν’ το μέτρο το δικό μου.
Kι ας κάμουν οι ευκές μου να γλιτώσω.
Με του θεού το θέλημα ας τελειώσω. 

