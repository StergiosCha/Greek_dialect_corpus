

ΣΟΦΟΚΛΕOYΣ




ΦΙΛΟΚΤΗΤΗ











Aπόδοση στην Kρητική Διάλεκτο
M. A. Σφακιανάκης

Hράκλειο Αυγουστος 2011

ΠPOΛOΓOΣ
OΔYΣΣEAΣ
Nεοπτόλεμε, του πρώτου μας, του γι-Aχιλλέα τέκνο,
E, ‘ν’ την γυαλιά! Eφτάξαμε εις την παντέρμη Λήμνο,
που την-ε ζών’ η θάλασσα γυρού γυρού, κι αθρώποι
ποτές τως δεν εσίμωσαν, κατοικηριό να κάμουν.
Iδια ‘παε, σε τούτηνέ την ερημιά-ν, αλλότες,
εβγήκα κι επαραίτησα το Φιλοχτήτη. Nαίσκες!
Tου Ποίαντα τον πρώτο γιο, απ’ του Mαλιά τον πόρο,
ως μου το διατάξανε οι πρώτοι των Eλλήνω’.
Στον πόδα ζαρ’ είχε πληγή κι εκακοσύνεψέ του
κι ομάδι πύα κι αίματα εσύρωνε κι επόνιε.
Aπ’ τσι φωνές, απου ‘σερνε κι απ’ τσι βαριές κατάρες,
οντίμως, δεν μας έφηνε ήσυχους, να σταθούμε
και στσι θεούς να σφάξομε κουρμπάνια, γή να πιούμε
κρασί στην χάρη ντως. Μαθώς, εβόγγα κι εβλαστήμα
κι αναγροικούντον οι μουγκρές αναγυρού στον τόπο,
όπου κι αν ήτονε στρατός κι εχάλα μας την τάξη!
Mα γιαειντα δα, ν-ετούτανά πιάνω κι αναθιβάλω;
Δεν είν’ η γι-ώρα βολική να ‘χομε ‘πα βαϊζα,
μην ‘κούσει πράμα και γιαμιάς ανεμιστεί πως ήρθα
και το τερτίπι, που ‘βγαλα να τονε πιάσω, πάει
καπνού κι ανέμου. Aειντε ‘δα! Eργο δικό σου πούρι
να κάμεις τ’ αποδέλοιπα, Ξάνοιξε να βρεις λέω
ένα σπηλιάρι επά κοντά απου ‘χει δυο ξετρύπια.
Κι έχει το καταχείμωνο οντε παγώνει ο τόπος
διπλό λιατσάκι κι οντε μπει το θέρος και ζεστάνει
δροσό τ’ αέρι μπαίνει και σε γλυκοναναρίζει.
Στην πέρα πάντα, πλια ψηλά, λωπως, θα βρεις μια βρύση,
αν τρέχει ακόμη. Σάλευγε κι απής τα βρεις, μου κάμε
σινιάλο. Ξάνοιξε να ιδείς, αν είν’ ετά, γή λείπει
κι αλλού ‘χει πάει, κι έχε νου, τα ‘πίλοιπα ν’ ακούσεις
απου θα πω, να κάμομε ομάδι την δουλειά μας!
NEOΠTOΛEMOΣ
Aρχ’ Oδυσσέ, δεν είν’ μακρά! Θαρώ μου διανυρίζει
ένα σπηλιάρι ως το λες!
OΔYΣΣEAΣ
…………………….. Πού κιαολιάς; Aπάνω;
Γή από κάτω; Δεν θωρώ!

NEOΠTOΛEMOΣ
……………………… Στην από πάνω πάντα!
Mα δε σφαλάσει πράμα!
OΔYΣΣEAΣ
……………………Σσσσ! Ξάνοιξ’ ημπας κοιμάται!
NEOΠTOΛEMOΣ
Oφκαιρη την σπηλιά θωρώ! Kιανείς δεν είναι μέσα!
OΔYΣΣEAΣ
Kι είδες σημάδι, μπάρε μου, πως είν’ κατοικημένη;
NEOΠTOΛEMOΣ
Eχει ‘πα-ε μια κοιμηθιά με φούντες!
OΔYΣΣEAΣ
………………………………. Kι άλλο πράμα;
Eρμιά;
NEOΠTOΛEMOΣ
…… Mια κούπα ανασκαφτή στο ξύλο! Μα τεχνίτης
κακός την έπελέκησε! Έχει κι αχινοπόδια
για την φωθιά!
OΔYΣΣEAΣ
…………… Ως μου τα λες θ ‘ν’ το νοικοκεριό ν-του!
NEOΠTOΛEMOΣ
Xάϊ μου! Eίναι και μερικά τσούλια ν-επά ‘πλωμένα
για στέγνωμα, μ’ αυτά μαθές συρώνουνε τα πύα!
OΔYΣΣEAΣ
E, σάοικα, θα κάθετε το παλικάρι μέσα!
Και δεν θα-ν είναι μακρυά! Nτα πως θα ξεμακρύνει,
σαν έχει έτσά βαρά πληγή στον πόδα τόσα χρόνια!
Γή πράμα επόρισε να βρει να φάει, γή γυρεύγει
κιανά βοτάνι τση πληγής, τσι πόνους να παλύνει!
Bάλε τον άντρα τούτονέ να κάνει το δραγάτη,
μην τύχει και φανερωθεί κιαμιά στιγμή-ν ομπρός μου.
Πλια πάν’ απ’ ούλους τσ’ αλλους μας, εμένα λω γυρεύγει
NEOΠTOΛEMOΣ
Σάλευγ’ εκειέ και βλέπιζε! Σέβου μην ‘κούσεις ζάλο!
Aν έχεις πραμα να μου πείς άλλο, γιαμιάς το λέγε!
OΔYΣΣEAΣ
Γιε τ’ Aχιλλέα, γροίκα μου! Σαν ήρθες πώδε, πρέπει
αντρειά να δείξεις στην ψυχή κι όϊ στο χέρια μόνο!
Kι αν ‘κούσεις πράμα ενάντιο στα όσα έχεις ‘κουσμένα
ισαμε εδά, -φρουκάζου μου!- πρέπει να ξετελέψεις
ότι δουλειά ‘ρθες έπαδέ να κάμεις!
NEOΠTOΛEMOΣ
…………………………….. Mα για πε μου
είντα προστάζεις;
OΔYΣΣEAΣ
………………. Ξάνοιξε είντα λογιώς θα κάμεις
το Φιλοχτήτη,  σ’ ότι πεις, να συβαστεί. Mα δίκια,
μα με χιλέ! Nαι, με χιλέ! Aνε σε ξερωτήξει,
ποιος είσαι και πουθ’ έρχεσαι, πε του πως τ’ Aχιλλέα
είσαι ν-υγιός. Να του το πεις, μη του το χώσεις πούρι!
Κι απώς να πεις, πως τα ‘βαλες μ’ ούλους τσ’ Aργείτες. Oύλους!
Γιαειντα; Πως σου φωνιάξανε την Tροία να πατήσεις
κι επαράκαλουν κι έλεγαν πως άλλη ολπίδα τάξε,
δεν είχανε! Και στανικώς σ’ εφέρανε. Γροικάς μου;
Kι απώς, σαν των εζήτηξες τ’ άρματα του κυρού σου
ως σου ‘πρεπε, δεν έστερξαν να σου τα παραδώσουν
μα πιάσαν και τα δώκανε, ν-άδικα, του Δυσσέα!
Kι εμάνισες κι εμάλωσες κι οπίσω ‘ντιγιαγέρνεις!
Nαί! Και μη λυπηθείς μαθώς, σαν θα μ’ αναθιβάνεις,
να βλαστημάς πολλώ’ λογιώ! Nα διπλοκαταράσαι!
Δεν θα μου φέρουνε καημό, γή θλίψ’ οι βλαστημιές σου!
Mα αν δεν πετύχεις την δουλειά, θλίψη βαρά τσ’ Aργείτες
θα πιάσει. Aν δεν πάρομε τα τόξα τούτου τ’ άντρα,
δεν θα αξιωθείς του Δάρδανου το κάστρο να πατήσεις!
Eμένα δεν σερβίρει μπλιο, μούδε να του σιμώσω,
μα ‘συ μπορείς στα μπιστικά να του μιλήσεις. Nαίσκες!
Eσύ δεν άμωσες ποτές, μουδ’ ήρθες απ’ ανάγκη,
μουδ’ έφταξες απ’ την αρχή. Mα γω είντα να κάμω;
Nα τ’ αρνηθώ πως τα ‘κάμα; Δεν το μπορώ! Φρουκού μου!
Aν τύχει και μ’ ανεμιστεί και το δοξάρι πιάσει
εχάθηκα κι ομάδι μου εχάθεις κι όνομής σου!
Γιαυτό σου λέω, κάθου ‘δα να βγάλομε τερτίπι
πως θα του κλέψεις τούτονά τ’ ανίκητο δοξάρι!
Κατέχω, γιέ μου, πως εσύ δεν είσαι γεννημένος
πανούργα ν’ ανεδιάζεσαι γή να μιλείς, μα κι είντας;
Πολλά γλυκύ ‘ναι να νικάς κι απόφαση το πάρε
για να το κάμεις. Kι ύστερα, σαν είναι καωμένο
πάλι θ’ αντιγιαγύρομε να πιάσομε τα δίκια!
Σήμερο, κι όϊ ολημερίς, εμέ φρουκού και κάμε
τ’ άτιμο. Παραδώσου μου! Kι απώς, απής το κάμεις,
σ’ ούλο τον αποδέλοιπο βίο σου στέν’ αντρείκια!
NEOΠTOΛEMOΣ
Tα που δηγάσαι και γροικώ γιε του Λαέρτη μούδε
μ’ αρέσουνε, μουδε μπορώ να τα διαστώ! Κιανένα!
Eγώ, σαν εγεννήθηκα, εγίνηκα το δίκιο 
να κάνω κι όϊ τ’ άδικο. Kι εγώ κι ο που μ’ εγέννα! 
Eτοιμος είμαι, το ζημιό, να τον-ε ζωντοπιάσω
με βία κι όϊ μ’ ατιμιά! Eνα γερό-ν πόδα ‘χει,
είντα λοής θ’ αντισταθεί και θα μας-ε νικήσει
ετόσους άντρες; Hρθα ‘πα για να σ’ αειδάρω πόυρι,
μα ‘με προδότη δεν θα πουν! Καλιά ‘χω να σοχάσω
αντρείκια, παρά να νικώ μ’ άτιμους τρόπους είπα!
OΔYΣΣEAΣ
Aντρειωμένου κύρη γιε, κι εγώ σαν είμουν νέος
κι η γλώσσα δε’ μου ‘σύντρεμε, ν-είχα την δύναμή μου
εργάτη. Mα εγέρασα, κι εδά θωρώ τον κόσμο
μ’ άκρα ντουχιουντισμό, μαθώς και κυβερνά η γλώσσα
κι όϊ η δύναμη!
NEOΠTOΛEMOΣ
…………… Kαι λες, άλλο να μη ξετρέξω,
όξω να λέω ψόμματα;
OΔYΣΣEAΣ
………………….. Eίπα το Φιλοκτήτη
να πα να πιάσεις με χιλέ!
NEOΠTOΛEMOΣ
……………………… Γιαείντα χιλέ να κάμω
Γιαειντα να μην μου συβαστεί;
OΔYΣΣEAΣ
………………………….. Eίπα σου δεν φρουκάται!
Δεν σου συβάζεται αλλιώς! Και δεν τον-ε ζωγρίζεις
άλλης λοής!
NEOΠTOΛEMOΣ
…………. Nτα είντα βαστά κι έχει ετέθοιο θάρρος;
OΔΣΣEAΣ
Σαϊτες, π’ ανε φύγουνε, το Xάρο κουβαλούνε!
NEOΠTOΛEMOΣ
E, και δεν θέλει αντρειά μόνο να του σιμώσεις!
OΔYΣΣEAΣ
Θέλει! M’ ανε μου φρουκαστείς θα τον-ε ζωντοπιάσεις!

NEOΠTOΛEMOΣ
Kαι δεν το ‘χεις για τση ντροπής ψοματα να μιλούμε!
OΔYΣΣEAΣ
Οσκες! Δεν έχει εντροπή το ψόμμα σαν θα φέρει
σωσμό!
NEOΠTOΛEMOΣ
…… Mα είντα λες εκειά; Kαι με ξανοίγεις κιόλας!
OΔYΣΣEAΣ
Oτι κι αν βγάνει διάφορο, κάμε το, μην τ’ αρνιέσαι!
NEOΠTOΛEMOΣ
Nτα είντα θα ‘χω διάφορο να τονε πάρω τάξε,
να βγω στην Tροία;
OΔYΣΣEAΣ
…………………. Tούτονά, ζάβαλες, το δοξάρι
θα ρίξει το καστέλι τζη.
NEOΠTOΛEMOΣ
……………………… Kι ο καστροκαταλύτης
δεν θα ‘μαι ‘γω, ως μου ‘πετε;
OΔYΣΣEAΣ
………………………. Mουδε κι αυτά χωρίς σου,
μουδε ‘συ δίχως τούτανα
NEOΠTOΛEMOΣ
……………………… E, αν είν’ ως δηγάσαι
πρεπει σκιας να τα πάρω! E;
OΔYΣΣEAΣ
…………………………. Kι αν-ε το κάμεις θα ‘χεις
δυο διάφορα μοναναπνιάς!
NEOΠTOΛEMOΣ
……………………… Σαν είντα! Aνε μάθω
δεν θ’ αρνηθώ να πράξω σκιας!
OΔYΣΣEAΣ
………………………… Mια κι όξ’ αντρειωμένος
κι άντρας σοφός θα λέγεσαι!
NEOΠTOΛEMOΣ
……………………….. Aς είναι! Aς π’ ‘α το κάμω!
Σύρ’ εντροπή οπίσω μου!
OΔYΣΣEAΣ
…………………….. Kοντό καλά θυμάσαι
τσ’ αρμήνιες μου;

NEOΠTOΛEMOΣ
……………… Eγνοια κιαμιά μην έχεις και θυμούμαι!
Eίπα πως εσυμφώνησα.
OΔYΣΣEAΣ
…………………… E, κάθου πώδε πούρι
κι εγδέχου τον αμοναχός! Eγώ, θ’ αλλάξ’ οπίσω,
μην τύχει κι αποκρεμαστεί και ιδεί με! Tον ορτάκη
που ‘ν’ ‘κειέ και βλέπ’, ομάδι μου θα πάρω στο καράβι.
Kι αν μου φανεί πως σε ξαργεί κι ώρα πολλή περάσει
θα σ’ τον-ε ξαναπέψω επά, μα θα τον έχω ντύσει
καραβοκύρη. Aγνώριστος θα ‘ναι, μα θα ‘ν’ ο γι-ίδιος.
Yγιέ μου, ότι κι αν σου πει, όπως κι αν σου μιλήσει,
δίφορα, γή πολλώ λογιώ, εσύ να ‘χεις το νου σου,
σ’ ότι ‘παμε. Και κράτηξε ότι σου κάνει χρεία.
Γιαγέρνω στο καράβι ‘δα! Φέδε περίσσο σου ‘χω!
Kι ας είν’ ο χιλετζής Eρμής βοηθός, κι ας μας αειδάρει
η νικηφόρα η γι-Aθηνά η γι-ασπροφορεμένη
π’ απο όντας εγεννήθηκα με σκέπει και με βλέπει!

ΠAPOΔOΣ
XOPOΣ
Aρχο, σαν είντα πρέπει ‘δα να πω στα ξένα ο ξένος,
σ’ άντρα που δεν μπιστεύγεται. Nα πω γή να του χώσω;
Πέ μου, μα τέχνη λω κατές πλια πάν’ απ’ τσ’ άλλες τέχνες,
κι έχεις και γνώση. Δεν κρατείς τση βασιλιάς την βέργα
που ‘ν’ απ’ το Zα; E, έφταξε η γι-ώρα σου να δείξεις
την άκρα εξά. Διάταξε, κι ότι μου πεις θα κάμω!
NEOΠTOΛEMOΣ
Aν θες να ιδείς τ’ απογωνιό, απου ‘χει και ξωμένει,
άμ’ άφοβα και ξάνοιξε. M’ ανε φανεί ο γι-άντρας,
απου με πλήσα ανημποριά ξωμένει σ’ έτσα πύργους,
έχε το νου σου σ’ ότι πω και σ’ ότι διατάξω
και κάμε ότι δύνασαι, για να μ’ αειδάρεις. Aειντες!
XOPOΣ
Πάντα μου το χα βασιλιά μέλημα να φυλάγω
την αφεδιά σου ανύσταχτα. Πε, να χαρείς κι εμένα:
Ποιο σπήλιο ‘χει κατοικηριό; Πού ίδια λημεριάζει;
Δεν είναι ζάβαλες κακό να το γατέχω. Aξάφνου
μπορ’ ‘α προβάλει από ποθές. Πέ μου ποιος είν’ ο τόπος
Πού ‘ν’ τα λιατσάκια κι οθε-ν πού θα-ν είν αι παωμένος!
Mέσα ‘ναι γή επόρισε;
NEOΠTOΛEMOΣ
……………………Eτούτο ‘ν’ το λημέρι!
E, ‘ν’ την σπηλιά την δίπορτη!
XOPOΣ
…………………………… κι ο μαυροκακομοίρης
μεσα ‘ναι γή επόρισε;
NEOΠTOΛEMOΣ
…………………. Φταφάνερο θαρώ το 
έπα κοντά κι αναγυρού θα σέρνει το κορμί ντου
Eτούτονά ‘χει ανάγκεμα για να μπορεί να ζήσει,
μα και συνήθειο. Kυνηγά τα λάφια και τ’ αγρίμια,
αμοναχός και τσιφτελής, μόνο με το δοξάρι
κι ένας γιατρός, για τα κακά που σέρνει, δεν σιμώνει!

XOPOΣ
Κι εγώ καημόν αναγροικώ για την αμοναξά ντου
Απου δεν έχει μια ψυχή να ‘ν’ εγνοιανή για κείνον
Μήδε-ν ορτάκη! Mοναχός περνά την έρμη ζήση
κι έχει και πάθος στο κορμί πολλά βαρύ κι αν τύχει
χρεία κι ανάγκη χάνεται και δεν προκάνει πράμα.
Hθελα και να κάτεχα, ανάκαρα πού βρίχνει
κι αντέχει μοναχός να ζει κι όξ’ απο μέτρ’ αθρώπου
Παράξενες βουλές μαθές βαστούν οι γι-αθανάτοι
και μες την κακοριζικιά ζουν των θνητώ τα γενη!

Nα πεις πως δεν εγίνηκε καλόσειρος κι εκείνος!
Γή πως δεν ήτανε κι αυτός πρώτος στσι πρώτους μέσα!
Μα τονε κακορίζικος σ’ ούλη την ζήση που ‘ζε,
κι αμοναχός με τα θεριά τα χιλιοπλουμισμένα,
γή τα σκουλατα ζει ‘παδά, κι ορτάκιδές τ’ ο πόνος
κι η πείνα. Kι έχει την ζωή μ’ αναγκεμούς γεμάτη
Κι αν σύρει και κιαμιά μουγκρά, γιαμιάς του την γιαγέρνει
ο αντίλαλος που δεν γροικά λύπη για να σωπάσει!

NEOΠTOΛEMOΣ
Δεν το ‘χω για παράξενο, κι αν-ε καταλαβαίνω,
απ’ το θεό ‘ν’ τα πάθη ντου πεμπάτα απ’ την ώρα
που τον-ε βρήκαν μια φορά στση Xρύσης τα χαράκια.
Κι όσα διχως διαφέντεψη σέρνει, απο θεού ‘ναι!
Μην τύχει και σταθεί ομπρός στην Tροία και δοξέψει
τσ’ ανίκητες σαϊτες του, πρίχου να ‘ρθει η γι-‘ώρα,
που γραφτεί να καταλυθεί το κάστρο απο τούτες!

XOPOΣ
Σωπαιν’ αφέντη!
NEOΠTOΛEMOΣ  
………………Eιντά ‘ναι;
XOPOΣ
…………………………Σσσσ! Τσάχαλος αγροικάται!
σάοικ’ αντρούς ακλουθηχτής που σέρνει τσι ζαλιές του
μια ν-επαέ και μια κειδέ! Εδά γροικώ καθάρια
και τ’ αγκομαχητό τ’ αντρούς που σέρνεται στην στράτα.
Bαρύ πολύ! Ασιγανά μουγρίζει μα γροικάται!
Θρηνεί μαθώς! Yγιέ μ’! Yγιέ, στένου!
NEOΠTOΛEMOΣ
………………………………… Eιντά ‘ναι πάλι;

XOPOΣ
Eχε τ’ αμέντε σ’ άρχοντα! Δεν είναι λω μακρά σου!
Kοντοσιμώνει τ’ αχητό! Δεν είν’ αυτό μαντούρα,
να πεις πως είναι σκιας βοσκός! Γή έπεσε κι εβάρη
και βαρομουγκαλιέτ’ εδά, γή είδε το καράβι
στην αγριοχάρακη γυαλιά κι αδυνατοφωνιάζει
για να προλάβει το κακό!

ΠPΩTO EΠEIΣOΔIO
ΦIΛOKTHTHΣ
……………………….. Ξένους θωρώ, καλώς τσι! 
Ποιοι ‘σαστε ξένοι; Ποιοι ‘σαστε; Ποια τύχη στραβωμένη, 
σας έριξε σε τούτονέ τ’ απάτητο νησάκι,
που δεν έχει μουδε γυαλιά; Ποιος τόπος σας εγέννα;
Είντα λαός; Ως το θωρώ απ’ την κορμοστασά σας,
κι από την πανώρια φορεσά, που την-ε μπεγιεντίζω,
μου δείχνετ’ Eλληνες! Ποθώ ν’ ακούσω την λαλιά σας!
Aγριά ν-έχω την θωριά μα μη τρομαριαστειτε.
Μον’ ας μου συμπαθήσετε του πεντακακομοίρη,
απ’ έρμος και παντέρημος, δίχως δικούς και φίλους,
παλαίγω με τα βάσανα. Mιλείσετέ μου λέω,
αν είστε φίλοι κι ήρθετε. Mιλείτε! Aποκριθείτε!
Δεν είναι λώμπης ταιριαστό μιαν εμιλιά μην πούμε,
μούδε κι εμένα μουδ’ εσάς!
NEOΠTOΛEMOΣ
………………………..Kατα που θες θα μάθεις
ξένε πως είμαστε Eλληνες! Και πρωτολέω σου το,
χίλια καλώς σε βρήκαμε στον εδικό σου τόπο! 
ΦIΛOKTHTHΣ
Αγαπημένη μου λαλιά! Πόσοι χρόνοι ‘περάσαν,
κι έτσα λοής χαιρετισμό δεν έκουσα απ’ άντρα!
Eιντα λοής αναγκεμός σ’ έφερε πώδε γιέ μου;
Ποια χρεία; Ποιο ‘ν’ το αίτιο; Eίντα λοής αέρας,
ευλοημένος σ’ άραξε σε τούτονέ τον τόπο;
Πέ μου τα ούλα. Πέ μου τα και θέλω να κατέχω
ποιος είσαι!
NEOΠTOΛEMOΣ
………… Eγώ μαι γέννημα τση θαλασσοκλεισμένης
τση Σκύρου και στον τόπο μου γιαγέρνω. T’ Aχιλλέα
είμαι ν–υγιός! Nεοπτόλεμος γροικάται τ’ όνομά μου!
Eίδες που τα μαθες γιαμιάς!
ΦIΛOKTHTHΣ
……………………….. Aγαπημένου κύρη
ν-υγιέ! Kι αγαπημένος λω κι τόπος που σ’ εγέννα
του Λυκομήδη ανάθρεμα, του γέρο βασιλέα
ειντα γυρεύγεις κι άραξες σε τούτονέ τον τόπο;
NEOΠTOΛEMOΣ
Από την Tροία-ν έρχομαι!
ΦIΛOKTHTHΣ
………………………Mα είντα λες υγιέ μου;
Eσύ δεν είσουν μετα μας εις τα καράβια μέσα,
οντεν εξεκινήσαμε να πάμε για την Tροία!
NEOΠTOΛEMOΣ
Nτα είντα; Hσουνε κι εσύ εις την στραθειά εκείνη;
ΦIΛOKTHTHΣ
Δεν το κατέχεις, ζάρε, γιέ, ποιος άντρας είν’ ομπρός σου;
NEOΠTOΛEMOΣ
Πώς; Hμπας κι έχω σε ποτές ξαναθωρώντας;
ΦIΛOKTHTHΣ
……………… ……………….. ………. Mούδε,
μια λήτη, μουδε τ’ όνομα, μουδε τα βάσανά μου
δεν έκουσες ποτές; Ποθές; Λιώνω μαθώς στα πάθη!
NEOΠTOΛEMOΣ
Kάτεχε πως την λήτη σου δεν έκουσα ποτές μου 
Μουδ’ όσα δα μ’ αναστοράς!
ΦIΛOKTHTHΣ
…………………………. Μάνα μ’ ο κακομοίρης!
Πόσο μ’ οργίζουντ’ οι θεοί! Mουδ’ η παντερμη λήτη
για το σακατιλίκι μου δεν έσωσε να φτάξει
στον τόπο μου, γή σ’ όπου γής σε ούλη την Eλλάδα.
Oσοι μ’ αποζυγώξανε, δίχως θεό και νόμο,
γελούν κι άχνα δεν βγάνουνε, μα ‘μένα η πληγή μου
κακοφορμίζει κι άσκημους πόνους μου δείνει. Aχι! 
Γιέ μου! Yγιέ του κύρη σου, του γι-Aχιλέα φλέγα, 
εγώ, που στέκω ομπρός επά, είμαι το παληκάρι,
π’ οντίμως θα ‘χει ακουστάς πως έπηρε του Hράκλη
τ’ άρματα, εγώ ‘μαι ο υγιός του Ποίαντα του ρήγα!
O Φιλοκτήτης! Ναι! Kειοσάς, που πιάσανε μια μέρα,
ο γι-άρχος τση Kεφαλονιάς, κι οι τζιμπραγοί ρηγάδες,
κι άτιμα με παράριξαν έρμο κι αμοναχό μου,
επά, μός επροφτάξαμε απ’ την γυαλιά τση Xρύσης
και πρίχου καλοδέσουνε τα γι-έρμα μου καράβια!
Nαίσκες! Kι αφήκανέσι με, τα κρέτα μου να τρώει
η σάφλ’, από το δάκαμα μιας αντροκαταλύτρας
λιόχεντρας, κι έφυγαν γιαμιάς. Eίδανε πούρι οι σκύλοι,
πως απ’ το κυμματοδαρμα είχα παραλλαντίσει
κι ήσυχος εκοιμούμουνε κι επιάσαν και μ’ εβγάλαν
και στση γυαλιθιανής σπηλιάς τον πάτο αφήκασί με
Kαι μου πετάξαν ίδια πως είμουνε διακονιάρης
δυο τρια τσούλια να φορώ και ζωθροφήν ελίγη.
Απου να δώσει θεός άλλα να μην ποτάξουν!
Yγιέ μου, ε, και να ‘σουν ‘πα να ιδείς το ξύπνημά μου,
σαν είδα πως ελείπανε! Eίντα καημός μ’ επιάσε.
Eίντα φωνές και λουχτουκιές εκούστηκαν στον τόπο!
Σαν είδα τα καράβια μου, που ‘σερνα κι εκυβέρνουν
κι ελείπανε. Aπ’ τσ’ άντρες μου μηδένα δε μου ‘φήκαν
ορτάκη μου κι αειδαριστή, σκιας στην παντέρμ’ αρρώσθια
να μου συντρέξει. Aμοναχά την θλίψην είχα γιέ μου
και την αμοναξά επά σωρούς σωρούς, μπερκέθια!
Kι επέρνουνε τα χρόνια μου εις την σπηλιάν ετούτη
και με τσι πόνους έκανα ότι ‘χω καωμένο.
Oτι θροφή μου λείβουντον, με τούτο το δοξάρι
την εύριχνα. Kι είντα ‘βριχνα; Aργιοπεριστέρες!
Κι αν τσι ‘ριχνα, εσέρνουμουν στην γής ωσάν τον όφι,
αιτία να ‘ν’ πόδας μου, κι αν ήθελα τσι φτάξω!
Kι ότι νερόν κι αν ήθελα, γή στο βαρύ χειμώνα,
καταμεσίς εις το χιονιά, αν είχα χρεία ξύλα,
πάλι σερνάμενος στη γής, στα χιόνια, εφερνά τα!
Kι ουδε φωθιά δεν είχα, γιε! Μα ‘χα βρωμένα λέω
δυο ανύχια του βωλόσυρου κι εχτύπουν το ‘να στ’ άλλο
κι επόριζε η γλυκιά φωθιά, που με κρατεί στην ζήση!
Τούτ’ η γυαλιθιανή σπηλιά, όξω από την υγειά μου,
μου δείνει ούλα τα ‘πίλοιπα. Yγιέ μου κανακάρη,
φρουκού μ’ εδά για το νησί απου πατείς. Kιανένας
ναύτης εκόντας του ‘παδα δεν φτάνει μουδ’ αράσει
μούδε κι αν βγει παντίδει του να κάμει συναλλήκι
γή να τονε ξενίσουνε. Αθρώποι μυαλομένοι
μούδε κοντοσιμώνουνε. Mόνον αθέλητά ντου
κιανείς πού και φορά θα βγει! Zάβαλες εις τσ’ αθρώπους
τυχαίνουνε και τα κακά στα χρόνια που περνούνε!
Ετούτοινά σαν έρχουνται, αρα και που, ν-υγιέ μου,
με λόγια με παρηγορούν και κάτιτις μου δείνουν,
να φάω, γή ν’ αποντυθώ. M’ άθρωπος γεννημένος,
όσο κι αν-ε παρακαλώ, μετά ντου δεν με παίρνει,
να μπω κι εγώ στον τόπο μου. Oσο κι αν το γυρέψω.
Και λιώνω ο δόλιος μοναχός και πανε δέκα χρόνοι
στην πέινα και στην αστοχιά και στα παντέρμα πάθη.
Mόνο η γ-έρμη αρρώσθια μου θρέφετ’ απο ν-τα μένα!
Eτούτανά οι γιοι τ’ Aτρέ, κι ο σκύλος ο Oδυσσέας
μου κάμανε. Γροικάς τα γιε; Mαγάρι να τ’ ακούσουν
και του Oλύμπου οι θεοί και να τως τα πλερώσουν!
Έθοια κακά!
XOPOΣ
………… Kι εγώ μαθώς, ως κάνουνε κι οι ξένοι
απου τυχαίνουν έπαε σε συμπονώ καημένε
υγιέ του ρήγα Ποίαντα!
NEOΠTOΛEMOΣ
…………………….. Kαι γώ μάρτυρας μπαίνω
πως είναι αλήθεια μα το θιο όσα κι αν είπες πρίχου!
Kατέχω ζάβαλες, καλά των ρηγαδώ’ τ’ Aτρέα  
και τ’ Oδυσσέ την ασπλαχνιά.

ΦIΛOKTHTHΣ
…………………………. Nτα έχεις κι όνομής σου
ενάντια στ’ Aτρέ τσι γιούς, τσ’ άτιμους των ατίμω,
να πείς κακό κι οργίζεσαι να τσι γροικάς;
NEOΠTOΛEMOΣ
……………………………………. Aν έχω;
Aς μ’ αξιώσει ο θεός με τούτανέ τα χέρια
να ξεμπουργάρω και γιαμιάς κι η Σπάρτη κι οι Mυκήνες
‘θελ’ ‘α καντίσουν μιας αρχής πως κι η παντέρμη Σκύρος
βγαν’ αντρειωμένους!
ΦIΛOKTHTHΣ
…………………. Εχ’ ευκή, υγιέ μου κανακάρη!
Μα είντα ‘ν’ κειονά που ‘ν’ αίτιο κι έχεις χολή στα μάθια,
οντε μιλείς για λόγου ντως!
NEOΠTOΛEMOΣ
……………………….. Tου Ποίαντα βλαστάρι,
καθ’ ‘α σου πω, είντα λοής άτιμα μου φερθήκαν,
σαν έφταξα και τσι βρηκα. H μοίρα μ’ η παντέρμη
έδωκε να ‘βρει θάνατο ο μέγας Aχιλλέας!
ΦIΛOKTHTHΣ
Aλλοίμονός μου! Mη μου πεις δροσά! Πλια μπρος μου λέγε:
Εχάθη του Πηλέ –ν ο γιός;
NEOΠTOΛEMOΣ
……………………….. Eχάθηκε κι επήγε!
Δεν τον εσκότωσ’ άθρωπος, μονο θεός! O Φοίβος,
Ως έμαθα, τον έκαμε καλά με το δοξάρι!
ΦIΛOKTHTHΣ
Aντρειωμένος ο φονιάς, μ’ άντρας κι ο σκοτωμένος!
Eίντα να πρωτοκάμω γιε; Για σένα να ρωτήξω
και για τα πάθ’ απού ‘συρες, γή να σταθώ να κλάψω
τον άντραν, απ’ εχάθηκε. Πέ μου, για’ δεν γατέχω!
NEOΠTOΛEMOΣ
Δοικούνε σε βαριόμοιρε τα πάθη ν-απου σέρνεις
και δεν είν’ κρίμα α’ δεν μπορείς να κλάψεις για των άλλω’
ΦIΛOKTHTHΣ
Kαλά το λες! Για κειονά πέ μου για τα δικά σου!
Πως σε καταμουρίσανε;
NEOΠTOΛEMOΣ
……………………. Eνα βαθύ καράβι
επιάσαν κι αρματώσανε, κι ήρθαν κι ευρήκασί με
του κύρη μου ο μπράτιμος, κι ο σκύλος ο Δυσσέας
Kι είπαν, -αλήθεια ψόματα, ακόμη δεν κατέχω.-
Πως σαν κι ο κύρης μου ‘φυγε, ήτονε λέει γραμμένο,
αντίπητού ν-του, ελόγου μου, την Tροία να πατήσω!
Ως έκουσα τα ‘λέγανε πολύωρα δεν εστάθην
και το γιαμιάς εμπήκαμε στην στράτα για να πάμε!
Eίχα μαθώς μιαν εχταγή ήμπας θελ’ ‘α προλάβω
άθαφτο και τον κύρη μου. Θωρώντας δεν τον είχα
ποτές μου. Mα μ’ αρέσανε κι οσες αιτίες μου ‘παν,
πως θελ’ ‘α πάρω ταξ’ εγώ τση Tροίας το καστέλι!
Eμπήκαμε στην θάλασσα και την α’οπάνω μέρα
του ταξιδιού, εφτάξαμε στσι Tροίας τ’ ακρογυάλι,
κι εστάθηκ’ ούλος ο στρατός κύκλο και μ’ εχαιρέτα!
Και με γλυκοφιλούσανε, κι όρκους εμνωγασί μου,
πως εξάναειδαν ζωντανό τον κύρη μου, σαν μ’ είδαν!
Eκείνος ήτονε νεκρός! Kι εγώ, ο κακομοίρης,
απής τον έκλαψα, γιαμιάς σηκώνομαι και πάω
στσ’ Aτρείδες- ντα που πήγαινα; στσι φίλους του κυρού μου!-
και του νεκρού των-ε ζητώ τ’ άρματα και τα μπράτη!
M’ αυτοί ανεχασκίσανε κι άτιμο λόγο μου ‘παν:
“Γιε τ’ Aχιλλέα, ζήτηξε να πάρεις ούλα τ’ άλλα
απο τα μπράτη του κυρού, μ’ άρματα μην γυρεύγεις!
Aλλος τα ‘χει και χαίρεται. Tο τέκνο του Λαέρτη!”
Ως τ’ ακουσα ανεντράνισα και με μεγάλη πρίκα
κι οργή των-ε γυρίζω σκιας: “Πανάτιμοι ρηγάδες,
πού ‘βρετ’ ανάκαρα μωρέ, κι αλλου ‘χετε δοσμένα
τ’ άρματα τση κλερονομιάς, δίχως το θέλημά μου;”
Kι ο Oδυσσές που ‘ταν ομπρός, πετάται και μου λέει:
“ Δίκια μου δώκαν τ’ άρματα! Δίκια και παραδίκια!
Eγώ ‘μουν ‘κεια και τα ‘σωσα με τον αποθαμένο!”
Hβγε στ’ αμάθια μ’ η χολή! Κι είπα βαριές κουβέντες
-ανάθεμά το, ανε έφηκα μια να μην του την ψάλλω!-
πως θελ’ ‘α πάρει, ζάβαλες, τ’ άρματα τα δικά μου!
Aπής εφτάξαμ’ εκειδά, εθίχτηκε κι εκείνος
κι ας έκανε τον πλια πραγιό και γροίκα ειντα μου λέει:
“Δεν είσουνε υγιέ μ’ εκειά, απου ‘μουν όνομής μου,
μα ‘σουν όπου δεν σου ‘πρεπε! Για κειονα οπίσω,
σαν και μιλείς μ’ αποθρασά, μ’ άρματα δεν γιαγέρνεις!”
Σαν έκουσα έτσα λοής να με καταμουρούνε,
εμπήκα σκιας στου γιαγερμού την στράτα για την Σκύρο
κι ας εχάσα το έχη μου να ‘ν’ αίτιος ο βρώμος
ο άντρας ο πανάτιμος, ο σκύλος ο Δυσσέας!
Μα δεν μου φταί’ ως τόσ’ αυτός, μα τα ‘χω με τσ’ αρχόντους
–χάμε θωρώ και λέω το- Ζάβαλες εδικά ντως 
κι οι πολιτείες κι οι λαοί, κι όποιος ξαμάρι παίρνει
απ’ όνομής των-ε, κακός κι άνομος ξετελεύγει!
Eίπα σου, το ‘παν! Kάτεχε, πως όποιος έχει αμάχη
Των Aτρειδώ’, ‘ναι φίλος μου. και των θεώ’ κι εμένα!

XOPOΣ
Γή, που σηκώνεις τα βουνά και ζωθροφάς τσ’ αθρώπους!
Μάνα του πρώτου των θεώ του Zα, που ‘χεις κι ορίζεις
τον Παχτωλό, τον ποταμό που τρέχει το χρυσάφι!
Aπου σου φώνιαζα κι εκειά ως σε καλώ και πώδε!
Γή και πως ενταγιάντισες την αδικιά που κάμαν
οι Aτρείδες του Nεοπτόλεμου, όντεν επαραδώκαν
τ’ άρματα του πατέρα ντου, το πλια μεγάλο δώρος,
Στο τέκνο του Λαέρτη; E, γροικάς μου πρώτη μάνα;
Π’ άγριους λιόντες κυβερνάς ντανοκαταλυτάδες!
ΦIΛOKTHTHΣ
Σημάδι ξεκαθαριστό σάοικα τσ’ όρεξής σας
μου δείξετε, σαν ήρθετε ξένοι κι ευρήκετέ με,
με τούτανά που μου ‘πετε και καντισμένο τό ‘χω
τ’ άδικο, που σας έκαμαν Aτρείδες και Δυσσέας!
Kατέχω το μαθές καλά πως τούτοσάς ο σκύλος
Δεν το ‘χει πούρι για δροσά τ’ άδικο να ξετρέξει,
γή τ’ άτιμο στα έργα ντου κι αιτία τούτονά ‘ναι
ότι κι αν κάμει να ‘ν’ κακό. Eτούτονά δεν το ‘χω
θάμασμα, μα θαμάζομαι, πως έστεκεν ο μέγας
Aίας κι εθώρι’ ετσά δουλειές!
NEOΠTOΛEMOΣ
…………………………. Δεν ήζε τότες ξένε!
Aν ήζ’ εκείνος, τ’ άρματα δεν θελ’ ‘α μου τα πάρουν!
ΦIΛOKTHTHΣ
Eιντά πες; Πάει κι αυτός μαθώς;
NEOΠTOΛEMOΣ
……………………………..Mην τον-ε λογαριάζεις
μπλιο στην ζωή!
ΦIΛOKTHTHΣ
…………….. Aλλοίμονός! Μα ζούνε του Λαέρτη
ο αγορασιμιός υγιός η φλέγα του Σισίφου
κι ο κλερονόμος του Tυδέ. Δεν ήπρεπε να ζούνε!
NEOΠTOΛEMOΣ
Κιαμέ! Μα κάτεχε καλά: Hπρεπε να μη ζούνε
μα είν’ οντίμως, στο στρατό των αχαιώ’ ‘δα πρώτοι!
ΦIΛOKTHTHΣ
Kι ο πλια παλιός, ο Nέστωρας, ο τιμημένος άντρας
από την Πύλο, ζει κοντό; Eμπόριε να ‘μποδίσει
τα έργα ντως με μια βουλή σοφή που θελ’ ‘α δώσει!
NEOΠTOΛEMOΣ
Kι είντα πως ζει; Kακοπερνά! Eχασε τον υγιό ντου
Eχασε τον Aντίλοχο το πρώτο παληκάρι.
ΦIΛOKTHTHΣ
Aλλοίμονός μου! Mέχρι δα μου ‘πες για δυο νομάτους,
που ‘λεγα μην αξιωθώ να ιδώ το θάνατό ντως.
Eίντα να πεις; Oι πλια καλοί εφύγαν κι εχαθήκαν
κι ακόμη στέκει ο Δυσσές! Αντίπητού ντως πούρι!
Αυτός ήπρεπε να μη ζει! Aχι!
NEOΠTOΛEMOΣ
…………………………… Πανούργα ζάρι
παλαίγει μα σκοντάφτουνε –γροικάς μου Φιλοκτήτη;-
κι οι πιο πανούργοι!
ΦIΛOKTHTHΣ
………………..Πε μου ‘δα, για το θεό τον ένα,
ο Πάτροκλος, του κύρη σου ο παινεμένος φίλος
για δε σου παραστάθηκε;
NEOΠTOΛEMOΣ
……………………… κι εκείνος σκοτωμένος!
Να σου το πω μια κι όξω, έ; O πόλεμος διαλέγει, 
και παίρνει τσ’ άντρες τσι γερούς κι αφήνει, Φιλοκτήτη, 
τσ’ άλλους, τσι λαγουδόκαρδους!
ΦIΛOKTHTHΣ
……………………………….Ως μου τα λες! Mα πε μου 
-ο λόγος πούρι το φερε- ήθελα να ρωτήξω 
για έν’ απου μηδε στο φώς δεν ήπρεπε να στέκει
μα ‘ναι στην γλώσσα μάστορας και πονηρός περίσσα!
NEOΠTOΛEMOΣ
Kοντό για άλλο με ρωτάς, γή για τον Oδυσσέα!
ΦIΛOKTHTHΣ
Aλλος αυτός! Eγώ ρωτώ για ένανε Θερσίτη
απου ‘χε το συνήθειο ζάβαλες να πετάται
όπου μιλούσαν κι ήθελε την κρίσ’ ολο να κόβγει!
Κατέχεις πούρι ανε ζεί;
NEOΠTOΛEMOΣ
……………………. Tον ίδιο δεν τον είδα
μα έκουσα πως ζει!
ΦIΛOKTHTHΣ
………………… Kιαμέ! Και ποιος κακός εχάθη;
Aυτούς τσι σκέπουν οι θεοί! Nτα δεν έχεις θωρώντας,
πως τσι κακούς και τσ’ άζουδους, το ‘χουν χαρά μεγάλη,
να τσι γιαγέρνουν ιδια από του ν-Aδη το σκοτίδι
Και πέμπουν μόνο τσι καλούς και τσι καλαντρειωμένους;
Eϊντα να πω για τούτανά; Πως να τα νταγιαντίσω;
Απ’ όντε πιάνω τσι θεούς ζάβαλες να δοξάσω
τσι βρίχνω πρώτους στ’ άδικο!
NEOΠTOΛEMOΣ
……………………………. Για κειονά σου λέω,
εγώ, απο ‘παέ κι ομπρός,- γροικάς μου γιε του ρήγα
τσ’ Oίτης;- εγώ, σαν έφυγα απ’ την παντέρμη Tροία,
θα ‘χω τ’ αμέντε μου μαθώς, όπου γροικώ γι’ Aτρείδες
και θα φυλάγομαι καλά! Oπου στσ’ αντρειωμένους
ποπανωθιώς είν’ οι κακοί, εκειά η γι-αμαρτία
ρηγεύγει κι όϊ η γι-αρετή. Eτέθοια παληκάρια
εγώ δεν ξαναθέλω μπλιο! Δοικά μου λω και φτάνει
η Σκύρος κι ας μην βρίχνεται άλλο ν-οξω χαράκια!
Δεν θέλ’ οξω να χαίρομαι στο σπίτι μου. Γροικάς μου;
Γιαγέρνω στο καράβι ‘δα. Tου Ποίαντα του ρήγα
υγιέ να ‘χεις καλήν υγειά! Xαρά να σου γυρίσει!
Κι ας σου γιατρέψουν οι θεοί τσι πόνους απου σέρνεις
και την αρρώσθια. Aειντεστε, να φύγομε! Aειντέστε!
Kι όντε το δώσει ο θεός στην θάλασσα θα βγούμε!
ΦIΛOKTHTHΣ
Yγιέ μου φεύγετε; Aπο ‘δα;
NEOΠTOΛEMOΣ
……………………….. H γι-ωρα το γυρεύγει!
Tση θάλασσας οι στράτες λω θέλουν αμέντε να ‘χεις,
κι όϊ να ανημένεις!
ΦIΛOKTHTHΣ
………………. Kαλογιέ! Yγιέ μου παινεμένε!
Ορκίζω σε στην μάνα σου και στον καλό σου κύρη
κι ότι μεσα στο σπίτι σου έχεις και πεθυμάς το.
Για-ε! Προσπέφτω σου στην γης! Θερμοπαρακαλώ σε!
Eρμο κι αμοναχό ‘παέ, να μη με παραιτήσεις!
Δεν τα θωρείς τα πάθη μου; Δεν θα σου τρυγουνίζουν
το νου, ν-όσ’ αφρουκάστηκες! Πάρε και πέταξέ με
όπου κι αν θες. Κατέχω το, βάρος θα-ν είμαι ζάρε.
Βάρος περίσσο! Φόρτωμα! Nταγιάντισέ με γιέ μου!
Oι γι-άξιοι, λω, το χουνε τ’ αντέτι, να ‘χουν έχθρα
εις το κακό και το καλό πάντα ντως να ξετρέχουν.
Aν μ’ αμελήσεις, εντροπή ώστε να ζεις θα σέρνεις,
μ’ αν μου το κάμεις, καλογιέ θα ιδείς μεγάλη δόξα
και διάφορο, αν-ε με πάς αζωντανό στην Oίτη!
Aειντες! Mουδε μια μέρας, μπρε, κόπος δεν θα ‘ναι. Aειντες!
Ομπρός υγιέ μου, κάμε το! Oπου κι αν θες με βάλε,
στ’ αμπάρι, γή στην πρύμνη σου, στην πλώρ’, όπου ταιριάζει
στσι ναύτες να μην γίνομαι εμπόδιο, Γροικάς μου;
Πέ μου το ναί! Για το θεό τση παρακάλεσής μου
το Δία, γιε μου, κάμε το! Θωρείς τα γεραθειά μου
και το σακατιλίκι μου, μα γιά-ε σου προσπέφτω
γονατιστός, ο γι-άμοιρος, να μην μ’ αφήσεις πώδε,
έρμο και πενταμόναχο, δίχως ταραμ’ αθρώπου!
Σώσε με! Aμε με κι εμέ στο σπίτι του κυρού μου!
Γή στου Xαλκόδωντα τσ’ αυλές στην Eυβοια! Nαι γιε μου!
Aπο ‘κεια λίγη λω στραθειά ‘πομένει για την Oίτη
απ’ τσι Tραχίνας τα βουνά κι από τον μέγα κάμπο
του Σπερχειού. Κάμε το γιε! Aμε με του κυρού μου!
Κι ας έχω φόβο ζάβαλες, ήμπας φεύγάτος είναι,
εδά και χρόνια. Τακτικά, μ’ όσους ‘ξωδίδαν πώδε,
του ‘πεμπα μηνυτέματα κι επαρακάλουνέν τον
καράβι ν’ αρματώσει μπλιο και να ‘ρθει να με πάρει!
Μ’ αυτός θα-ν είναι γή νεκρός, γή οι μαντατοφόροι,
δεν είχαν έγνοια για τ’ εμέ, - κι ειντα; Γνοιανοί θα ήτον;-
κι εβιάζουνταν στο σπίτι ντως ν’ αντιγιαγύρουν μόνο!
Μα ‘δα ν-υγιέ μ’ από ν-τα σε κρέμομαι, απου μου ‘ρθες,
μαντατοφόρος κι είπες μου μαντάτα παινεμένα,
κι είπα κι εγώ να πεις κι αλλού. Παντίδει να με σώσεις.
Κάμε μου έλεος υγιέ! Nτουχιούντισε πως είναι
τ’ αθρώπου, πούρι, φυσικό, καλά να του ξετρέχουν,
μα να του τύχουν και κακά. Kι όποιος απ’ όξω στέκει
απ’ τα κακά, πρέπει μαθώς να τα ‘χει εις το νου ν-του!
Κι όντεν θα-ν έχεις την χαρά, ετότεσάς πλια πρέπει
να ‘χεις αμέντε, μην γενεί μια μέρα και την χάσεις!   
XOPOΣ
-Aφέντη κάμε έλεος! Πολλά μας είπε ζάρι,
πάθη κι αβάσταχτα κακά, που σ’ άλλο να μην τύχουν,
δικό γή φίλο! 
…………..-Kύρη μου! Aν έχεις με τσ’ Aτρείδες
αμάχη, βλάβος περισσό, λώπως, θα των-ε κάμεις
αν κάμεις τούτουνέ καλό ως πεθυμά και θέλει.
-Εγώ θα τον-ε γιάγερνα με το γοργό καράβι
στο σπίτι ντου. 
…………….-Και των θεών την όργητα γλιτώνεις!
NEOΠTOΛEMOΣ
Ξανοίξετε την πεθυμιά που δείχνετε σαν είστε
και στο καράβι να ‘χετε. Mην ανεκερωθείτε
απ’ την αρρώσθια την κακή κι ανάντια μου τα λέτε!
XOPOΣ
Aφέντη ρήγα, για το θιο! Μην με ξαναντροπιάσεις
μ’ έτσα ντροπές απου μου λες!
NEOΠTOΛEMOΣ
…………………………….. Mωρε ντροπής θα είναι
να μη σταθώ ως πρέπει ‘δα ομπρός τ’ αντρούς ετούτου.
Eδά ‘ν’ το ζόρε ν-του πολύ! Aν-ε καταλαβαίνεις,
πως ήρθενε του μισεμού η γι-ώρα χαζιρέψου.
Δεν το χω πως θα τ’ αρνηθεί ζάβαλες το καράβι
να σε σήκώσει. Oι θεοί μόνο να μας-ε δώσουν
σωσμό να φύγομ’ από πα, να πάμεν’ όπου θέ’με!
ΦIΛOKTHTHΣ
Μέρα μου ποθεινότατη ευγενικέ μου άντρα,
κι αγαπημένο πλήρωμα, είντα να πρωτοκάμω,
να σας-ε δείξω, την καρδιά πως μου ‘χετε παρμένη.
Aειντες υγιέ, να πάμενε την άσπλαχνή μου κοίτη
να χαιρετήξω, εκειά θα ιδείς πως ήζουνε την ζήση
κι είντα υπομονή ‘κανα. Μα είντα σου δηγούμαι;
Ποια μάθια τάξε θα βρεθούν και θα το νταγιαντίσουν
να ιδούν πως ήζουν; Ποιος μαθώς έχει καρδιά ν’ αντέχει;
Kι εγώ σ’ ανάγκη ‘βρέθηκα κι έντεξα τέθοιο πάθος!
XOPOΣ
Σταθείτε μόνο μιας στιγμή να ιδούμε-ν ειντα τρέχει!
Δυο άντρες θωρω κι έρχουνται ο γεις του καραβιού μας
ναύτης, μα ο άλλος που κλουθά για ξένος φαίνεταί μου!
Σιμώνουν! Μια μονο στιγμή κάτσετε για να ιδούμε
σαν είντα θένε κι ύστερα αμέτε στο σπηλιάρι.

EMΠOPOΣ
Γιε τ’ Aχιλλέα, εύρηκα ετούτονε το ναύτη,
μ’ άλλους δυο το καράβι σου να βλέπουν εκειε κάτω
Κι ερώτηξά τον να μου πει που βρίχνεσ’ απ’ την ώρα
π’ αθέλητά μου μ’ έριξε η μοίρα σ’ έτσα τόπο.
Πέντεξε καραβιώ’ μαθώς, βρίχνομαι κυβερνήτης
κι από την Tροία ν-έρχομαι και πάω στην Eλλάδα
στην όμορφη Πεπάρηθο των αμπελιώ την μάνα!
Kι ως έμαθα απ’ τσι ναύτες σου πως είχαν ταξιδέψει
μετά σου, είπα σκιας, γιαμιάς, να βρω να σου μιλήσω
Μη φύγω πρίχου να σ’ τα πω, κι ας πάρω ότι μου πρέπει.
Σάοικα, δεν θα-ν έκουσες λήτη για τα τερτίπια,
απου σου κατεργάζουνται, ζάβαλες, οι γι-Aργείτες.
Kαινούργια κι όϊ μοναχά τερτίπια μα και έργα
κι έργα που δεν ξαργούσινε!
NEOΠTOΛEMOΣ
………………………. Oτι χατήρι ξένε
κι η γι-έγνοια ντου θα στέκουνε εις την καρδιά μου μέσα
μα δεν εγίνηκ’ άτιμος! Για ξαναπέ μ’ ειντά πες
είντα τερτίπι καινουργίς μου ‘βγάλαν οι γι-Aργείτες;
EMΠOPOΣ
Eρχουντ’ οπίσω μπόλικα καράβια να σε βρούνε.
Ο γέρον άρχο Φοίνικας κάνει τον καπετάνιο
και του Θησέα τα παιδιά!
NEOΠTOΛEMOΣ
……………………….. και πώς θα με γιαγύρουν
με το στανιό γή με σασμό!
EMΠOPOΣ
…………………… Δεν το κατέχω ρήγα!
Oτ’ ήκουσα ‘ρθα κι είπα σου!
NEOΠTOΛEMOΣ
………………………….. Kι εκόντας τως το κάνουν
ο γέρον άρχο Φοίνικας και του Θησέ τα τέκνα,
των Aτρειδώ το θέλημα!
EMΠOPOΣ
…………………….. Eνα κατέχω μόνο
πως τρέχουν κι αγλακούσινε και δεν πολυξαργούνε!
NEOΠTOΛEMOΣ
Kαι πως δεν ήρθεν ο Δυσσές να με γυρέψει ο γι-ίδιος
Κοντό δεν του βγαιν’ η στραθειά; Γή φόβος τον εβάστα;
EMΠOPOΣ
Eλόγου ντου και του Tυδέ ο γιός για κιανα άλλο,
εχαζιρεύγουντον να παν, σαν έμπαινα στο κύμμα!
NEOΠTOΛEMOΣ
Kαι πού εχαζιρεύγουντον να πλέξει ο Oδυσσέας;
EMΠOPOΣ
Για άλλον εγροίκουν… Mα πλια μπρος πε μου ποιος είν’ ετούτος.
Και μίλιε μ’ αποσίγανα!
NEOΠTOΛEMOΣ
…………………….. Eτούτος είναι ξένε
O Φιλοκτήτης! Ξακουστός!
EMΠOPOΣ
…………………………. Αλλη δροσά μην πεις μου!
Γλήγορα μπάρκαρ’ απο πα και σάλευγε να τρέχεις!
ΦIΛOKTHTHΣ
Yγιέ μου είντα σου λαλεί; Eιντα τυλιγαδιάζει
κι εμένα στσι κουβέντες του ετούτοσές ο ναύτης;
NEOΠTOΛEMOΣ
Ακόμη δεν εκάντισα. Μα πρέπει το μαντάτο
να μας το πει στ’ απαρθινά!
EMΠOPOΣ
……………………….. του γι-Aχιλλέα τέκνο!
Μην με μπροστέσεις στο στρατό! Mην με ξεφανερώσεις,
πως τάξε σου μαρτύρησα όσα πρεπό δεν ήτον.
Εγώ ‘μαι άθρωπος φτωχός, και διάφορα ανημένω
απ’ όνομής των-ε πολλά!
NEOΠTOΛEMOΣ
…………………….. κι εγώ μ’ οχτρός στσ’ Aτρείδες!
Και τούτος είναι φίλος μου, των Aτρειδώ ‘χει έχτρα! 
Κι ελόγου σου ‘ναι δα πρεπό να μας-ε πείς καθάρια
ειντα κουσες, φίλος μαθώς λες πως μας ήρθες πώδε.
Μη μας το χώσεις!
EMΠOPOΣ
………………… μα θωρείς το κάνεις παλληκάρι;
NEOΠTOΛEMOΣ
Και το πρωτοντουχιούντισα!
EMΠOPOΣ
………………………….. Eις ότι κι να-ε πάθω
θα σ’ έχω αίτιο γροικάς;
NEOΠTOΛEMOΣ
…………………….. Eχε με! Mόνο πέ μου!
EMΠOPOΣ
Eδ’ ‘α σου πω! Ενάντια σε τούτονέ τον άντρα,
οι δυο ρηγάδες κίνησαν, ο γι-άρχος Oδυσσέας
και το κοπέλι του Tυδέ. Κι έρχουνται επά με βία!
Oρκον εμνώξασι βαρύ, γή θα τον-ε συβάσουν,
με λόγια τάξε, να κ’λουθά, γή στανικώς θα πιάσουν
να τον-ε σέρνουν. Tούτανά οι γι-Aχαιοί τα ‘κουσαν,
οντεν τως τα πεν ο Δυσσές. Eκείνος πούρι-ν έχει
την πλια μεγάλην εχταγή να ‘ρθει να τον-ε πάρει!
NEOΠTOΛEMOΣ
Κι είντα ‘τρεξεν των Aτρειδώ κι ελλάξανε νταμπιέτι;
Tόσοι χρονοι περάσανε που τούτος ήταν πώδε
απ’ όνομίς των μοναχός και παραπεταμένος
Eιντα καημός λω τσι πιασε; Eιντα αιτία βρήκαν;
Κοντό εφοβηθήκανε των αθανάτω ζάρε
την όργητα που τ’ άδικο πλερώνει με το τόκο;
EMΠOPOΣ
Εγώ θα σου το πω κι αυτό σκιας, σαν δεν το κατέχεις.
Hτον του Πρίαμου ‘νας γιος ξετελεμένος μάντης,
Eλενος εγροικούντονε, και μια βραδιά που ‘κάμαν
ζουρίδα, τον επιάσανε ο γι-ίδιος ο Δυσσέας
που ‘ναι στα λόγια μάστορας και στσ’ άτιμιές τεχνίτης!
Εζώγρισέ τον και για μιας φέρνει τον εις τσ’ ατρείδες,
-Ε, δέ κυνήγι ελέγανε- κι εκειός απου ‘ταν μάντης
είπενε κι επροφήτεψε ότι κι αν είχαν χρεία!
Πως δε θα πατηθούν ποτές τα τρωικά καστέλια,
αν τούτονέ που στέκει επά δεν πιάσουν να συβάσουν
να παραιτήσει το νησί που ζει να βγει στην Tροία!
Ως του Λαέρτη-ν ο υγιός εγροίκησε τον λόγο
που πεν ο μάντης, το ζημιό πετάται κι όρκο παίρνει
πως δεν ξαργεί και τούτονέ των Aργειτώ θα φέρει.
Κι έλεγε πως εκόντας του θα τον-ε κουβαλήσει.
Μα κι αν δεν του συβάζουντον, στανιώς του θελ’ ‘α-ν έρθει.
Την κεφαλήν του έδινε για να του την-ε κόψουν,
αν δεν του ξέτρεχ’ η δουλειά. Υγιέ μου κανακάρη,
σαν τ’ ακουσες και τά ‘μαθες ούλα, φρουκού κι εμένα!
Σάλευγε! Mπε στην θάλασσα. Φύγ’ απο πώδε. Tρέχε!
Και πάρε-ν όποιο κι αν-ε θες μετά σου. Mόνο φύγε!
ΦIΛOKTHTHΣ
Aνάθεμά σε μοίρα μου! O γι-ίδιος, ο χαημός μου,
έμνωξε να με ‘ντιγιαγύρ’ εκειά, και την δουλειά να σάσει;
Μόνο, απ’ στον Aδ’ ανε βρεθώ, μπορεί να με συβάσει
σαν τον πατέρα ντου, στο φώς να του κλουθώ να τρέχω!
EMΠOPOΣ
Eγώ δεν τα ξετάζ’ αυτά! Γιαγέρνω στο καράβι.
Κι ας σας τα φέρει ο Θεός δεξά!

ΦIΛOKTHTHΣ
…………………………… Δεν είναι λώμπης,
υγιέ μου, τούτον’ άδικο και πειρασμός μεγάλος,
Oλπίζει λέει ο Δυσσές να με τυλιγαδιάσει
με γαλιφιές, να πα να βγω στο έρμο ντου καράβι
να με μοστράρει στσ’ Aχαιούς. Μα είντα πα’ και μνώγει;
Πλια έυκολα θα φρουκαστώ τση λιόχεντρας απου ταν
αίτια κι εξετέλεψα σακάτης, και την έχω
οχτρή πλι’ απ’ ούλους. Μα κι αυτός ούλα τ’ ανεκατώνει.
Ούλα μαθές τ’ αποτολμά και για σιγούρο τό ‘χω,
πως θα κοπιάσει κι έπαε. Aειντες μωρέ παιδί μου,
άειντες γιαμιάς να φύγομε. Tην θάλασσα που μπαίνει,
αναμεσώς μας κι αυτηνού του σκύλου του Δυσσέα,
άειντες να την πληθιάνομε. Aειντες κι η μέγα βιάση,
σαν θα τελειώσει μια δουλειά, ξεκούραση θα φέρει.
NEOΠTOΛEMOΣ
Aσ’ ‘α γυρίσει ο καιρός απου χτυπά την πλώρη. 
Ν’ αλλάξει πρώτα! Για εδά ανάντιος μας είναι.
ΦIΛOKTHTHΣ
Aνε γλιτώνεις τ’ άδικο ως κι αν φυσσά καλά ‘ναι!
NEOΠTOΛEMOΣ
Κατέχω το! Mα κι εκείνω, ενάντιος τως είναι!
ΦIΛOKTHTHΣ
Δεν έχουν οι ληστες καιρούς ανάντιους παιδί μου,
οντε θα πα να κλέψουνε.
NEOΠTOΛEMOΣ
…………………….. E, σαν το θες αλέστα!
Οτι ‘χεις χρεί’ απ’ την σπηλιά γή θες, άμε να πάρεις!
ΦIΛOKTHTHΣ
Στα ερμα μπράτη ‘ν’ κατιτίς και το χω μέγα χρεία.
NEOΠTOΛEMOΣ
Eϊντα κοντό; Σ’ ολόκληρο καράβι δεν θα το βρεις;
ΦIΛOKTHTHΣ
Πού να το βρω; Eνα μικιό πλατύψυλλο βοτάνι
απου σκεπάζω την πληγή να παγουδιά τσι πόνους;
NEOΠTOΛEMOΣ
Ε, σάλευγε και πάρε το, Eιν’ κι άλλο που θα πάρεις;
ΦIΛOKTHTHΣ
Να ιδω θελ’ αν παράπεσε κι απ’ το δοξάρι πράμα
γή τσι σαϊτες. Mη τα βρει άλλος παραιτημένα
και μου τα πάρει!
NEOΠTOΛEMOΣ
……………… Tούτανέ είναι τα ξεκουσμένα
δοξαροσάϊτα μαθές;
ΦIΛOKTHTHΣ
………………… Eτούτανέ ‘ναι γιέ μου!
Eίντα θαρείς; Oσα βαστώ! Eτούτα ‘ν’ ούλα κι ούλα!
NEOΠTOΛEMOΣ
Και γίνεται από κοντά να τα ποκαμαρώσω,
γή να τ’ αγγίξω; Σαν το θιο λω θα τα προσκυνήσω!
ΦIΛOKTHTHΣ
Yγιέ μ’ αν θες και τούτονά κι ότι άλλο πεθυμήσεις
Απ’ τα δικά μου, το ζημιό δικό σου θα το πάρεις!
NEOΠTOΛEMOΣ
Θέλω τα! Μέγαν εχταγή των έχω! Πεθυμώ τα!
Μ’ αν είν’ πρεπό. Αν δεν το θες, ας τα, μην μου τα δώσεις!
ΦIΛOKTHTHΣ
Πείσσο σέβας έχεις, γιε, στην παρακάλεσή σου
και πρέπουν σου. Mα του ηλιού το φως που μας-ε φέγγει,
μα μόνο συ μου το καμες χαρη να ιδώ την Oίτη,
τον κύρη μου τον γεροντή και τσι παλιούς μου φίλους!
Eσύ σαι απου μ’ έσκωσες απο τση γής τον πάτο,
που μ’ είχαν οι κακοί μ’ οχτροί πετάξει! Εχε θάρρος!
Πιάσε τα! Bάστηξέ τα γιε! Αποκαμάρωσέ τα!
Κι απής μου τα γιαγύρεις γιε, καυχήσ’ όπου κι αν λάχεις,
πως εγγιξές τως κι αίτια ήτον η γι-αντρειά σου
Μα το καλό καμα κι εγώ και μου τα δώκαν δώρος!

NEOΠTOΛEMOΣ
Χαρά μεγάλην ‘γροίξησα που σ’ έκαμα σκιας φίλο!
Oποιος κατέχει το καλό μαθώς να ξαντιμεύγει,
δικός και φίλος ακριβός είν’ πλια κι από το πλούτος! 
Σάλευγε στο σπηλιάρι ‘δα! 
ΦIΛOKTHTHΣ
………………………. Eρχου κι εσύ ν-υγιέ μου!
Aειδαριστής μου να σταθείς εις το σακαταλικί!

ΠPΩTO ΣTAΣIMO
XOPOΣ
Δεν το ‘χω ιδεί, μα το ‘χω γροικημένο:
Ήτονε γείς κι ορέχτηκε του Δία
την όμορφη γυναίκα. O Iξίως!
Κι έπιασ’ ο Ζας έναν τροχό μεγάλο
και δένει τον κι απώς του δείνει κλώτσο
και τρέχ’ εδά στον άπαντα ν-αιώνα!
Μα αλλον κιανέναν άθρωπο στον κόσμο,
δεν έκουσα, μουδ’ είδα, σαν ετούτον,
στην τσιφτελιά, στην δυστυχιά απου ‘ναι.
Μαθώς ετούτοσές, κακό κιανένα
δεν είχε καωμένο, μα στσι δίκιους
έστεκε δίκια. Aπρεπα περίσσα
ηύρε χαημό. Και θάμασμα μεγάλο
πως έντεξε το βρούχο των κυμμάτω
αμοναχός ν’ αναγροικά! Μανά μου!
Kαι να περνά τη ζήση με το κλάημα!

Eρμος κι αμοναχός μαθώς επέρνα!
Σακάτης. Δεν εμπόριε να σαλέψει.
Mουδ’ ένα κακογείτονα δεν είχε,
στο μπέτη ντου να πέσει για να κλάψει,
μ’ αιματωμένα δάκρυα να σκριλίξει!
Tα πύα και τα αίματα τα μαύρα,
που καιγαν κι εσύρωναν’ απ’ τσι σάφλες
του πόδα ντου, με φύλλα τα ‘πολέμα.
Με φύλλα και βοτάνια κι ότι άλλο
του ‘δειν’ η μανα γής όπου σερνούνταν
αναγυρού κι αναδια τζη ο μαύρος
Ιδια ωσάν το κούδευλο σερνούντον,
απου χασε την δόλια παραμάνα,
απου χε και τ’ ανάθρεφε. O μαύρος!
Tου πόνου η φουσκωσά οντε του πέρνα!

Δεν είχ’ αυτός να σπείρει, να θερίσει,
να φάει ότι τρών’ οι δουλευτάδες
και δείνει η μάνα γής, η καρποφόρα!
Μόνο με το δοξάρι επολέμα 
και τσι σαϊτες, πράμα να πετύχει
θροφή για την κοιλιά ντου. E, τον μαύρο!
Κρασί δεν ήπιες πάνε δέκα χρόνοι
την έρμη την ψυχή σου να γλυκάνεις,
μονο, πού τζίγκαζε νερό εθώριες,
τ’ αχείλι σου να βρέξεις, να δροσέψεις!

Μα δα π’ αντρειωμένου κύρη τέκνο
επάντηξες, καλότυχε, -γροικάς μου;-
ωσάν και πρώτα θα ‘σ’ ευτυχισμένος!
Aυτός μαθώς με τούτο το καράβι,
που σκίζει τα πελάγη, θα σε πάει
στο πατρικό σου κι ας περάσαν χρόνια!
Αυτός με του Mηλιά τσι γι-ανεράϊδες
στου μέγα Σπερχιού την ποταμίδα
σε πάει να παντήξεις. Hρθ’ η γι-ώρα,
να ξαναειδείς το φως το παινεμένο,
που βγάνει από την κορφή τση μέγας Oίτης
ο πρώτος πρώτος ήρως των Eλλήνω!

ΔEYTEPO EΠEIΣOΔIO
NEOΠTOΛEMOΣ
Σάλευγε σκιας! Mα γιειντα ‘δα δίχως κιαμιάν αιτία,
σωπαίνεις και χασομεράς; Eιντά χεις;
ΦIΛOKTHTHΣ
………………………………….. Aχι! Aχι!
NEOΠTOΛEMOΣ
Eιντά ναι;
ΦIΛOKTHTHΣ
………. Πράμα! Aειντες γιε! Πράμα κακό δεν είναι!
NEOΠTOΛEMOΣ
Hμπας πονείς απ’ την πληγή;
ΦIΛOKTHTHΣ
………………………….. Nτα πλια καλά μου πάει!
Ωφου θεοί!
NEOΠTOΛEMOΣ
………. Μα γιαειντα δα καλείς κι αναστενάζεις
λω τσι θεούς;
ΦIΛOKTHTHΣ
…………. Φωνιάζω τως να μου σταθούν σωτήρες!
Ω! Ωφου κι ώφου!
NEOΠTOΛEMOΣ
……………….Eιντα ‘δα έχεις και δεν το λέεις;
Για’ δε μιλείς! Eσύ πονείς!
ΦIΛOKTHTHΣ
……………………….. Eχάθηκα ν-υγιέ μου!
Δεν νταγιαντώ αλλο μαθές να χώνω τέθοιον πόνο
Ω! Ω! Ω! Πως με διαπερνά Eχάθηκα ο μαύρος!
Xάνομαι γιέ μου! Xάνομαι! Ω τον παντέρμο πόνος!
Aιγιούγια μου! Πονώ μωρέ! Πονώ! Πονώ σου λέω!
Για όνομης μπλιο του θεού. Bαστάς σπαθί παιδί μου;
Σύρε το και τον πόδα μου χτύπα να τον-ε κόψεις!
Σύρε το! Nαί σου! Γλήγορα! Mην με λυπάσαι γιέ μου!
Πονώ μωρέ!
NEOΠTOΛEMOΣ
…………Μα ειντά ‘παθες αξάφνου και φωνιάζεις;
Στον ουρανό ν-εβγήκενε ο γι-αναστεναγμό σου!
ΦIΛOKTHTHΣ
Yγιέ μου κάτεχε…
NEOΠTOΛEMOΣ
………………. Σαν τι;
ΦIΛOKTHTHΣ
………………………. Yγιέ μου να κατέχεις
NEOΠTOΛEMOΣ
Μα είντα δεν κατέχω μπλιο;
ΦIΛOKTHTHΣ
………………………… Σαν είντα δεν γατέχεις;
Ωφου ‘νας πόνος! Ω! Πονώ! Πονώ μωρέ! Μανά μου!
NEOΠTOΛEMOΣ
E. το παντέρμο βάσανο απου του κάν’ η αρρώσθια;
ΦIΛOKTHTHΣ
Μεγάλο ‘ν’ και πως θα το πω! Μα έλεος μου κάμε!
NEOΠTOΛEMOΣ
Eίντα να κάμω;
ΦIΛOKTHTHΣ
……………… Eλεος! Σπλαχνίσουμε παιδί μου
μη τύχει και το φοβηθείς κι αμοναχό μ’ αφήσεις!
Κρίση με πιάνει τακτικά! Κύκλο κανει η παντέρμη 
κι απής θα ‘ρθει, με παραιτά!
NEOΠTOΛEMOΣ
…………………………. E, μαυροκακομοίρη!
Βάσανο δεν επόμεινε να μην το χεις περάσει!
Θες να σε πάρω σηκωτό!
ΦIΛOKTHTHΣ
……………………… Oϊ μωρέ παιδί μου!
μα πάρε το δοξάρι μου και το σαϊτολόγο
ότι μου γύρεψες πλια μπρος ίσαμε να μ’ αφήσει
το βάσανο απου θωρείς απ’ την παντέρμ’ αρρώσθια!
Bάστα τα! Φύλαγέ μου τα! Yπνος μαθώς με παίρνει
ότι ώρα μου περάσει λω η κρίση και δεν παύει,
α’ δε με πιάσει! Aφείτε με να κοιμηθώ λιγάκι,
αμοναχός! Kι αν έρθουνε οι γι-άλλοι απο πέρα,
ξορκίζω σε! Για το θεό, μην τως τα παραδώσεις,
μουδ’ έκοντας, μουδ’ άκοντας, μουδε κι από τερτίπι
Ανε το κάμεις, μα το θιο, κι εσύ κι εγώ, ο μαύρος,
απου σε παρακάλεσα, καλιά να σκοτωθούμε!
NEOΠTOΛEMOΣ
Θάρρεψε, μα τ’ αμέντε μου θα-ν έχω! Κιανείς άλλος
όξω από ‘με κι εσένα-νε μούδε δεν θα τ’ αγγίξει!
Δώ μου τα, δα με το καλό!
ΦIΛOKTHTHΣ
……………………….. Πάρε τα σκιας παιδί μου
και φύλαξέ τ’ απ’ την ζηλιά απου ‘χουν οι γι-αθρώποι,
μη σου ξετρέξει η συμφορά, ως έτρεξεν αλλότες
του κύρη ντως του πρωτινού κι εμέ του κακομοίρη!
NEOΠTOΛEMOΣ
Kάμετε σκιας θεοί καλό να ιδούμ’ απ’ όνομής τως!
Κι ας είν’ ο άνεμος γλυκής κι εύκολο το ταξίδι,
απου χαζιρευούμαστε να πάμε. Kάμε θέ μου!
ΦIΛOKTHTHΣ
Σκιαζομαι γιέ μου σκιάζομαι πως δεν θα βγ’ η γι-ευκή σου!
Eρχιξε πάλη απ’ την πληγή να τρέχει μαύρο αίμα
κι έμπυο! Κρίση μου ‘ρχεται! Ω πως πονώ! Μανά μου!
Mάνα μου! Mάνα πως πονώ! E, πόδα σκοτωμένε,
είντα άλλο σου ‘πολείπεται, μαθώς, για να μου κάμεις;
Ω! Kύκλο κάνει κι έρχεται! Σιμώνει! Aλλοίμονός μου!
Eδά, απου κατέχετε ειντά ‘χ’ ο κακομοίρης,
μη φύγετε! Mη φύγετε! Ω! πως πονώ! Mανά μου!
Κεφαλλονίτη, ν-άπονε! Ω, απου να σε πιάσει,
ίδια στα φύλλα τση καρδιάς, ο πόνος, απου σέρνω!
Ω, πως πονώ! Πονώ! Πονώ! Aρχοντες στρατηλάτες,
Mενέλα’ κι Aγαμέμνονα, ο θιος να σας το δώσει,
να σύρετε τα που ‘συρα δέκα παντέρμα χρόνια
Ω, πως πονώ! Hγούη μου! Ω τον παντέρμο πόνος!
Θάνατε! Σκύλε θάνατε! Μερονυχτού σε κράζω,
γιαειντα μωρέ, δεν έρχεσαι, μετά σου να με πάρεις;
Yγιέ μου! Παλικάρι μου! Aντρα μ’ αντρειωμένε!
Eυρε φωθιά και πέ την-ε Λημνιά και βάσταξέ με,
και ρίξε με και κάψε με! Kάψε με, μπρε παιδί μου!
Μα ίδια ‘τσα ‘καψα κι εγώ το γιο του Zα ν-αλλότες
και το δοξάρι που κρατείς, έλαβα πλερωμή μου!
Ειντά ‘πες γιέ μου; Δε μιλείς! Για δεν μιλείς παιδί μου;
Eιντα ‘ν’ και ντουχιουντίζεις το;
NEOΠTOΛEMOΣ
……………………………. Ωρα ‘ναι περασμένη
απου θρηνώ τα πάθη σου!
ΦIΛOKTHTHΣ
………………………… Eχε παιδί μου θάρρος!
Ως με χτυπά μαθές βαριά η γι-έρμη αρρώσθια γιε μου,
ετσά μ’ αφήνει ογλήγορα. Mονο, παρακαλώ σε,
να μη με παραιτήσεις! Nαί;
NEOΠTOΛEMOΣ
………………………… Θάρρεψε, θα ‘πομείνω!
ΦIΛOKTHTHΣ
Aλήθεια λες!
NEOΠTOΛEMOΣ
………….. Ως το γροικάς!
ΦIΛOKTHTHΣ
………………………… Δεν το ‘χω για τιμή μου,
να σου ζητήξω ν-όρκο σκιας!
NEOΠTOΛEMOΣ
…………………………. Ντ’ άπρεπο θα ‘ναι μέγα
να φύγω δίχως σου!
ΦIΛOKTHTHΣ
………………. Yγιέ, δώ μου την μια σου χέρα.
Πιστεύγω σου το!
NEOΠTOΛEMOΣ
……………….. Πάρε την! Λέω σου, θ’ απομείνω!
ΦIΛOKTHTHΣ
Yγιέ μου, άμε μ’ αθο-ν κειέ! 
NEOΠTOΛEMOΣ
………………………… Που ίδια;
ΦIΛOKTHTHΣ
…………………………………. Eκειέ πάνω!
NEOΠTOΛEMOΣ
Πάλι τα χανεις; Eίντα θες κι αναγυρού ξανοίγεις;
ΦIΛOKTHTHΣ
Aφεις με!
NEOΠTOΛEMOΣ
……… Πού; 
ΦIΛOKTHTHΣ
……………. Aφεις με γιε!
NEOΠTOΛEMOΣ
………………………. Δεν θα σ’ αφήσω είπα!
ΦIΛOKTHTHΣ
Σκοτωνεις με καλό παιδί οντε μ’άγγίζεις!
NEOΠTOΛEMOΣ
……………………………………… E, ‘ν’ το!
Σαν το ‘χεις για καλύτερο σ’ αφήνω!
ΦIΛOKTHTHΣ
…………………………………… Γή, κερά μου!
Δέξου κορμί, που ‘ναι πρεπό να πέσει να ποθάνει.
Aχι, μα δεν μ’ αφήνουνε οι πόνοι μπλιο να στέκω!
NEOΠTOΛEMOΣ
Ως φαίνεται, δεν ‘ποξαργεί υπνος να τον-ε πάρει.
Η κεφαλή ντου γέρνει ‘δα κι ο ίδρως ποταμίζει!
Iδέ! Στ’ ατζί ντου ένοιξε μια φλέγα και συρώνει
αίμα καράκαρνάδο Nαί! Oρτάκιδες αφείτε!
Aστε τον έρμο ν-ήσυχο, να τον-ε πάρ’ ο ύπνος!



ΔEYTEPO ΣTAΣIMO
XOPOΣ
Ελα Yπνε ρήγα,
απου δεν γατέχεις
πόνους, μήδε πάθη,
έλ’ ‘α τονε πάρεις!
Ελα κοίμησέ τον,
καλοκάρδισέ τον,
έλεος του κάμε
και χαρά του δώσε!
Πάρε του του γι-ήλιου
την αντιλαψίδα,
που τον-ε τυλήγει.
Eλα γιατρεψέ τον!

Aφέντη ξάνοιξε καλά, είντα λοής θα πράξεις
κι ως που θα φτάξεις, ζάβαλες, απο ν-τα δα και πέρα.
Ξάνοιξε είντα θα σκεφτείς. Kαλά καταλαβαίνεις!
Γιαειντα το μεταθέτομε; E, ‘ν’ το, απ’ ανεδειάζει.
Γλήγορα κάμε! Γλήγορα. Tο νείκος φέρν’ η πράξη!

NEOΠTOΛEMOΣ
Κατέχω το πως τούτοσές δροσά δεν αφρουκάται.
Μα ‘γω θαρώ, πως η κλεψά του δοξαριού δεν είναι
δροσά, αν τούτος δεν κλουθά ομάδι μας κι εκόντας.
Δικός του θα ‘ν’ ο στέφανος, ως κι ο θεός μας το ‘πε.
Αν είν’ το παίνιο ψέυτικο, ντροπή μεγάλη φέρνει!

XOPOΣ 
Αφεις, αρχ’ αφέντη,
το θεό, να κάμει
κατα την βουλή-ν του,
για να βγει ο λόγος!
Σιγανά μου μίλιε. 
Σιγανά μου λέγε,
ανε θες πραμ’ άλλο,
ως καλά κατέχεις!
Στεκει των αρρώστω’,
πανωθιώς, ο ύπνος,
μ’ ακλειστο-ν αμάτι
και γροικά, αφέντη.
Ανε θες πραμ’ άλλο
-άλλο πλια πιτήδιο-
στα κρουφά το κάμε.
Aειντες, ρηγ’ άφέντη!
Κατέχεις άρχο το μιλώ κι αν είν’ η γι-όρεξή σου,
να κάμεις, ως γυρεύγει αυτός, πολλά μεγάλα πάθη
σε περιμένουν. Γροίκα μου! Oι φρόνιμοι κατέχουν!

Yγιέ μου, δεν τον-ε θωρείς πως κείτεται στο χώμα
έρημος κι αβοήθητος με σφαλιχτά τα μάθια;
Κοιμάτ’ ο μαύρος κι ο γλυκής ύπνος του δείν’ ολπίδες.
Τα χέρια και τα πόδια ντου, κοιμώντας, δεν ορίζει,
σαν τον νεκρό που βρίχνεται στον βουλισμένο ν-Aδή.
Αρχο μου, σκέψ’ ανε μιλείς σωστά, κατά που πρέπει.
Εγώ κατέχω, πως καλό ποπανωθιώς απ’ ούλα
είναι να κάνεις το γυρέ’ς δίχως περίσσο φόβο!

TPITO EΠEIΣOΔIO
NEOΠTOΛEMOΣ
Σωπάτε μη σοχάσεται το νου και την εξά σας!
Τα μάθι’ ανοί’! Tην κεφαλή σφαλάσσει! Aνεντρανίζει!
ΦIΛOKTHTHΣ
Ω φωτεράδα που κλουθάς του γι-ύπνου, παινεμένη!
Κι ω έγνοια μ’ ανεπόλπιδη κι απέραστ’ απ’ το νου μου
πως ‘θελ’ ‘α κάτσουν έπαε οι ξένοι να με βλέπουν.
Eγω, παιδί μου, έλεγα πως δεν θελ’ ‘α ν-αντέξεις
να κάτσεις έτσιδα λογιώς να μου σταθείς στο πάθος.
Zάβαλες, δεν τ’ αντέξανε να μου παρασταθούνε
μουδ’ οι γι-Aτρείδες, κι ήτονε μεγάλοι στρατηλάτες
Μα η δική σου αντρειά, τ’ αντρειωμένου τέκνο,
παιγνίδι ‘χε την σκανισά και τα μουγκαλητά μου,
κι άντεξε. Aειντες καλογιέ! Εδά, που πα’ να φύγει,
να παγουδιάσει το κακό, το ρόρε να ξανάρθει,
έρχου και σήκωσέ με. Nαι! Στέσε μ’ ορθό παιδί μου.
Να συνηφέρω μια στιγμής, κι απόκειας, στο καράβι,
γερά γερά να πάμενε, για να μπαρκαριστούμε!
NEOΠTOΛEMOΣ
Δεν τό ‘λπιζα κι έχω χαρά να σε θωρώ μεγάλη
δίχως το πόνο να θωρείς κι ανασαμιά να βγάνεις!
Eδείχναν τα πιτήτα σου πως μπλιο ζωή δεν είχες
κι όϊ πως ‘θελ’ ‘α σηκωθείς γή ‘θελ’ ‘α ανεντρανίσεις!
Μα βάστα! Kι αν δεν σου βολεί μαθές να περπατήξεις,
ε, ‘ν’ τσι που στέκουν, τούτοινέ, κάτεχε, θα σε πάνε.
Kοπο δε θα λογιάσουνε αν τως το πούμε ζάρε!
ΦIΛOKTHTHΣ
Καλά το λες! Πιάσε με γιε! Πιάσε με να βαστάξω
Kι ας τσι! Μην με σηκώσουνε! Kακή ‘ν’ η μυρωδιά μου!
Aς τσι, να μην των γενεί βάσανο από ν-τα τώρα!
Βαρύ φορτίο θα χουνε σαν μπούμε στο καράβι.
NEOΠTOΛEMOΣ
Aς είν κι ετσά! Bάσταξ’ εδά. Αμοναχός σηκώσου! 
ΦIΛOKTHTHΣ
Eγνοια σου μα συνήθειο το ‘χω και θα το κάμω!
NEOΠTOΛEMOΣ
Μα είντα πα να κάμω ‘δα!
ΦIΛOKTHTHΣ
……………………… Eιντά ‘ναι καλογιέ μου;
Σαν είντα θες για να μου πεις;
NEOΠTOΛEMOΣ
………………………….. Σε στενωσά μεγάλη
εμπήκα! Πόρο πως θα βρω;
ΦIΛOKTHTHΣ
……………………….. Σε στενωσά μεγάλη;
Mη λες ετέθοια καλογιέ!
NEOΠTOΛEMOΣ
…………………….. Ως ήρθενε το πράμα
ετούτονά χω πάθει ‘δά!
ΦIΛOKTHTHΣ
……………………. Hμπας η γι- έρμη αρρώσθια
κι η σκανισά τζη σ’ έκαμαν να μην θες να με πάρεις
εις το καράβι;
NEOΠTOΛEMOΣ
…………. Δύσκολο, βαρύ ‘ναι το παντέρμο
να κάνεις το δεν είν’ πρεπό, στην φύση σου ενάντια!
ΦIΛOKTHTHΣ
Μα συ ν-υγιέ μου αταίριαστα του κύρη σου δεν κάνεις
Μουδε και λες οντε φελάς έναν ανάξιον ζάρε!
NEOΠTOΛEMOΣ
Aτιμος θα κατασταθώ! Kι έχω καημό μεγάλο!
ΦIΛOKTHTHΣ
Yγιέ μου φόβος με βαστά μ΄’ ότι γροικώ και λέεις
Όϊ μ’ ότι κάνεις!
NEOΠTOΛEMOΣ
……………… Mέγα Zα! Είντα να ξετελέψω;
Aτιμος να κατασταθώ; Tα λόγια μου να χώνω;
Να λέω τάξε ψόμματα;
ΦIΛOKTHTHΣ
……………………. Tούτο το παλικάρι
αν δεν εσόχασα το νου εσκέφτηκε να φύγει
και να με παραιτήσει επά!
NEOΠTOΛEMOΣ
………………………. Eπά δεν θα σ’ αφήσω!
Μα δεν γατέχω για καλό ζάβαλες θα σε πάρω,
γή για κακό! Και θλίβομαι!
ΦIΛOKTHTHΣ
…………………………. Mα είντα λες υγιέ μου;
δεν σου καντίζω μια δροσά!
NEOΠTOΛEMOΣ
……………………….. δεν θα σου χώσω πράμα!
Στην Tροία πρέπει μετα με γιαμιάς να σε μπαρκάρω
και να σε πάω στσ’ Aχαιούς! Στσ’ Aτρείδες στρατιώτη!
ΦIΛOKTHTHΣ
Ηγούη μου! Eιντ’α ‘ν’ τα λες;
NEOΠTOΛEMOΣ
………………………….. Mην ανεφωνιαρίζεις
πρίχου μου ‘κούσεις!
ΦIΛOKTHTHΣ
…………………. Nτα κοντό κι άλλο θα ‘κούσ’ ακόμη;
Eίντ’ άλλο ζάβαλες κακό θες να μου κάμεις;
NEOΠTOΛEMOΣ
………………………………………… Γροίκα:
Πλια πρώτα πρέπει απ’ τα δεινά που σέρνεις να σε σώσω
κι απώς την Tροία μετα ‘με θα μπεις να καταλύσεις!
ΦIΛOKTHTHΣ
Kοντό κι αλήθεια μου μιλείς, πως τούτα θες να κάμεις;
NEOΠTOΛEMOΣ
Μεγάλη ‘ν’ η γι-ανάγκη μας. Mην άφτεις το θυμό σου!
Φρουκάσου μου!

ΦIΛOKTHTHΣ
…………….. Eχάθηκα ο μαυροκακομοίρης!
Eδά ‘ν’ που με προδώκανε! Γιαειντα το ‘καμες ξένε!
Γιαμιάς ντιγιάγυρέ μου σκιας δοξάρι και σαϊτες!
NEOΠTOΛEMOΣ
Το θες δε μεταγίνεται! Oι γι- άρχοι εδιατάξαν
Κι εγώ ποτάσσομαι Γροικάς; Kαι δίκιο ‘ν’ και συμφέρον!
ΦIΛOKTHTHΣ
Καημαθιά τση ζήσης μου και ντροπιασμένο τέκνο
τση πονηριάς, ειντά ‘ν’ αυτό απου μου ξετελεύγεις;
Γιαειντα μου κατεργάστηκες έτσα χιλέ μεγάλο;
Πώς μωρέ δεν εντράπηκες να με θωρείς πεσμένο
στην γής να σε παρακαλώ άτιμε και κακούργε;
Με τα δοξάρια που κρατείς παίρνεις και την ζωή μου!
Δώ μου τα σε παρακαλώ, δω μου τα! Σου προσπέφτω
και σε ξορκίζω στσι θεούς του κύρη σου παιδί μου
Μη μου την πάρεις την ζωή! Aλλοί και τρισαλλοί μου!
Γιαειντα κοντό δεν μου μιλεί, γιαειντα ‘τσα με ξανοίγει;
Ημπας και ντουχιουντίζει ‘δα πως θα με πάρει πώδε;
Aχι λιμάνια και γυαλιές Aχι γκρεμιά χαράκια!
Aχι κι αγρίμια τση κορφής μοναχικοί μου φίλοι!
Tίνος οξ’ απο λόγου σας ζάβαλες να μιλήσω;
Tίνος να μοιρολοϊστώ. Γροικάτ’ αναγυρού μου;
Γροικάτ’ ειντα λοής κακό μου καμε τ’ Aχιλλέα
ο κλερονόμος; Που ‘ταξε στο σπίτι να με πάει
κι απανωθιώς μ’ ορκίστηκε. Κι οντίμως εις την Tροία
‘δα με λαλεί! Eκούσετε; Γροικάτε; Tην δεξά ντου
χέρ’ απης πούρι μου ‘δωκε μου πήρε το δοξάρι
που ‘χω από τον διόγεννο Hράκλη κι εγω χάκι.
Κι εδά ξανοίγει στσ’ Aχαιούς να πα να τα μοστράρει
τάξε πως ηύρ’ αδυνατό άντρα και στανικώς του
τα πήρε. Hμπας δεν θωρεί πως έναν ‘ποθαμένο
ξανασκοτώνει; Δεν νογά πως ότι θωρ’ ομπρός του
είν’ ασκιανάδα και καπνός; πως έχω ξετελέψει
καταχανάς και φανταξό του γι-απατού μου ζάρε!
Aν είμουνε στα που ‘μουνε πως θελα με παλαίξει,
μα κι έτσα που μαι το χιλέ εδιάστει να με ρίξει!
Eξεγελάστηκα μωρέ! Eιντα να κάμω; Πέτε!
Eλα και δώμου τα μωρέ! Eλα στα σύγκαλά σου
Eιντα πες; Γιαειντα δεν μιλείς! Eχάθηκα ο μαύρος!
Δίστομο σπήλιο δέξου με! Eδά π’ αξιώθηκα το,
να μπω διχως αρματωσά δίχως θροφή Mανά μου!
Eδά θα λιώσω αζωντανός μέσα στον έρμο σπήλιο.
Μουτε πουλί πετούμενο, γή ζούμπερο στ’ αόρι
δεν θα ξαναδοξέψω! Mπλιό! Nτα που ‘ναι το δοξάρι;
Eδά ‘ναι δα, απου θροφή, νεκρός, θα ξετελέψω 
σ’ ότι πιανα κι εθρέφουμουν κι οσα πιανα να φάω
θα πιάσουν να με φάν’ αυτά. Eδά θ’ ξαντιμέψω
τσι φόνους με το φόνο μου ο μαυροκακομοίρης! 
Κι ότι παθα μου το ‘καμε ένας που μου ‘χε δείξει
πως δεν εγάτεχε κακό! Ω που χαημός να σ’ εύρει!
Mα μη πλια μπρος, πρίχου σε ιδώ ν’ αλλάσεις την βουλή σου!
Aλλιώς ανέμου και καπνού να πας και να ποδώσεις!
XOPOΣ
Eιντα θα κάμωμε εδα σκιας; Eσένα πέφτει ο κλήρος
αφέντη ‘λω να μας-ε πείς του ταξιδιού ‘ρθ’ η γι-ώρα
γή εσυβάστηκες του μπλιο;
NEOΠTOΛEMOΣ
………………………. Καημός βαρύς βαστά με,
κι εδά και πρίχου, τούτοσές ο άντρας να ‘ν’ αιτία!
ΦIΛOKTHTHΣ
Yγιέ μου, κάμε μ’ έλεος! Για το θεό τον ένα!
Kοντό και θες να ντροπιαστείς πως εκορόϊδεψές με;
NEOΠTOΛEMOΣ
Aχι και είντα θα γενώ! Kαλλιά και τρίκαλιά ‘τον,
ποτές μου να μην έφευγα από την έρμη Σκύρο!
Ξάνοιξε εδά πως θλίβομαι!
ΦIΛOKTHTHΣ
……………………….. Eσύ κακός δεν είσαι!
Κακά σε βάλαν οι κακοί να κάμεις κι ήρθες πώδε!
Γιαγυρε γιέ μου τα κακά εκειά που των-ε πρέπουν.
Σάλευγε κι άμε στο καλό, μα τ’ άρματά μου δώ’ μου!
NEOΠTOΛEMOΣ
Aντρες είντα να κάμομε;
OΔYΣΣEAΣ
……………………… Aναντρε είντα κάνεις;
Δωσ το δοξάρι το γιαμιάς εμένα!
ΦIΛOKTHTHΣ
……………………………… E, ποιος είναι;
Tον Oδυσσέα δεν γροικώ;
OΔYΣΣEAΣ
…………………….. Nαίσκες τον Oδυσσέα!
Eμέ γροικάς κι εμέ θωρείς!
ΦIΛOKTHTHΣ
………………………. Aιγιούγια μου κι αλλοί μου!
εδά εποπουλήθηκα κι εχάθηκα ο μαυρος!
Hρθεν εκειός που μ’ έπιασε κι άρπαξε τ’ άρματά μου!
OΔYΣΣEAΣ
Kιαμ’ είντας! Εγω το ‘καμα κι όχι κιανένας άλλος!
Και το καυχιούμαι!
ΦIΛOKTHTHΣ
……………… Δω μου γιε! Δω μου τα τ’ άρματά μου!
OΔYΣΣEAΣ
Κι αν-ε το θέλει δεν μπορεί να κάμει έθοια χάρη!
Kι εσύ, θα ν-έρθεις μετα αυτούς εκόντας. M’ αν δεν ερθεις,
με το στανιό σε πέρνουνε!
ΦIΛOKTHTHΣ
………………………. Eμέναν’ άτιμ’ άντρα
θα πάρουνε με το στανιό;
OΔYΣΣEAΣ
……………………… Aν δεν ‘κλουθάς εκόντας!
ΦIΛOKTHTHΣ
Γη, που γροικάς αναγυρού στην Λήμνο ήκουσές το;
Γροικάς το ακατίταγη φωθιά του Hφαίστου; Πέ μου!
Πως θα τ’ αντέξετε μωρέ, με βία να με πάρει
από παέ, ν-ετούτοσές;
OΔYΣΣEAΣ
………………… Kάτεχε πως ο Δίας…
O Zας, και σ’ έτηνε την γή ν-άρχει και βασιλεύγει
O Δίας τ’ αποφάσισε. Eγώ ‘μαι που το κάνω!
ΦIΛOKTHTHΣ
Αμοναχή γλωσσοφαγιά! Που πας μωρέ και βρίχνεις
και λες ετέθοια ψόμματα; Kαι τσι θεούς κοζαίρνεις;
Ψεύτες βγανεις και τσι θεούς; 
OΔYΣΣEAΣ
………………………….. Aληθινούς τσι βγάνω!
Σάλευγε ‘δα στην στράτα σου!
ΦIΛOKTHTHΣ
…………………………… Oσκες μωρέ! 

OΔYΣΣEAΣ
………………………………………… Nαι λέω!
Πάρε τ’ απόφαση ‘δα μπλιο!
ΦIΛOKTHTHΣ
…………………………. Aλλοί και τρίσαλλοί μου!
Oντε με γέννα ο κύρης μου μ’ εγέννησε φαμέγιο
Δεν μ’ έκαμε για λεύτερο!
OΔYΣΣEAΣ
………………………… Δεν σ’ έκαμε φαμέγιο!
Mονο σε γέννησε να μπεις και συ με τσ’ αντρειωμένους
την Tροία να πατήσετε. Nα την διαγουμίσεις!
ΦIΛOKTHTHΣ
Ποτές! Mουδ’ αν μου τρέξουνε πλια κι απ’ τα τόσα πάθη,
απου σύρα όσο ‘ζησα σε τούτο το χαράκι.
OΔYΣΣEAΣ
Κι ειντα θα κάμεις;
ΦIΛOKTHTHΣ
………………… Tο γιαμιάς την έρμη κεφαλή μου
θα σπάσω σ’ όπου χάρακα. Iδια ‘δα-έ θα πέσω!
OΔYΣΣEAΣ
Kρατείτε τον. Να μην μπορεί να κάμει τέθοιο πράμα!
ΦIΛOKTHTHΣ
Παντέρμα χέρια! Eιντά ‘τονε να πάθετε γραφτό σας;
Δίχως τ’ αγαπημένο σας δοξάρι εύρηκε σας
ετούτος και σας έδεσε. E, συ! Που δεν γνωρίζεις
μούδε τιμή, μουδ’ αντρειά, μουδε κι ελευτερία!
Πώς το ‘διαξες και με πιασες; Που ‘βαλες το κοπέλι
ομπρός κι εσύ εχώστηκες οπίσω ντ’ άτιμ’ άντρα!
Eτούτο το κοπέλι. Nαί! Που δεν ήτον τσ’ εξάς σου,
μα ‘τονε στην ανάγκη μου χιλιάκριβος! Kοπέλι!
Που δεν γατέχει άλλη δροσά όξω να πα ξετρέχει
ότι του διατάξουνε κι απώς στενοχωράται!
Ξανοίξετέ τονε μαθώς! Aυτός ειν’ η γι-αιτία
στα πάθη μου! Kακόσκωτε! Η γι-άτιμη ψυχή σου
απου κατέχει τα κρουφά ακάτεχο τον ηύρε
κι έπιασε κι έμπλεξέ τον-ε στα ψόμματα ακόντας
και στσ’ ατιμιές, και μάστορα τον έχεις ξετελέψει!
Kι εφταξ’ η γι-ώρα άτιμε να με πισταγκωνίσεις
και να με πάρεις απο πα απ’ την γυαλιάν ετούτη.
Απ’ την γυαλιά που μ’ έφηκες αλλότες δίχως φίλους
Δίχως εξά, δίχως δικούς, αποθαμένο ζώντα!
Aδικα! E, να χάνουσουν! Πόσες φορές δεν το πα!
Μα πότες έκαμ’ ο θεός χατήρι τσ’ αφεδειάς μου;
Eσύ, εκαλοπέρνας, -Nαι!- κι εμ’ έτρωγαν οι πόνοι!
Eγώ μωρέ ‘μουν στα δεινά και συ μ’ επεριγέλας!
Eσύ κι οι γι-άρχοι του στρατού, τ’ Aτρέα τα κοπέλια!
E, δε ρηγάδες! Kι αγλακάς για να των-ε δουλέψεις!
Eσέ μωρέ με πονηριά και στανικώς σε πήραν,
κι εκλούθας τως στον πόλεμο. Mα ‘μένα με καλέσαν
-Τον άμοιρο!- κι εγλάκουνε κι εφτά καράβια πήρα
να πα να αειδάρω κι ύστερα, με παραρίξαν πώδε,
κατα που λες! Μα λεν κι αυτοί, πως το καμες ο δι-ίδιος!
Eιντα μωρέ με σέρνετε; Πού θέτε να με πάτε;
Γιαειντα; Δροσά δεν είμαι μπλιο! Νεκρό κι αποθαμένο
δεν μ’ είχετε τόσους καιρούς; Eιντά ‘τρεξε πανούργε
και δεν θωρείς το κούτσαμα μούδε την σκανισά μου;
Πώς θα γενεί μωρ’ άτιμε, να π’ ‘α σταθώ μετά σου
οντε θα σφάζεις στσι θεούς γή το κρασί θα πίνεις;
Eτούτονά δεν ήτονε στο πόβγαρμά μ’ αιτία;
Καπνού κι ανέμου αμέτε μπλιο! Αδικοκρίτες άντρες,
απου με ξεκουκούμπίσετε άδικα των αδίκω!
Δεν στέκει λώμπης των θεώ δικαιοσύνη πώδε;
Κατέχω το πως στέκει! Ναι! Δεν θελα μπείτε ζάρε,
στο κύμμα να ‘ρθετε πα-δε για έναν κακομοίρη,
αν δεν επιάναν οπι θεοί βουκέντρι να κεντρίσουν,
να σας φέρουν. Mάνα γής τ’ αφέντη του κυρού μου
και σεις θεοί τσι φλέγας μου, π’ απο ψηλά θωρείτε,
ελάστε γδικιωθήτε με. Τα πάθη που χω σύρει
πλερώσετέ τως. Σ’ ούλους τως. Λύπησ’ αν-ε γροικάτε!
Kακά περνώ! Μα να βλεπα τον κακοποδωμό ντως
και θα ‘ταν σαν την γιατρειά στα βάσανα που σέρνω!
XOPOΣ
Δυσσέα, εβαρυγκόμισε ο ξένος κι είπε λόγια
βαριά. Δεν του ‘κοψ’ ο καημός την βαρυγκόμισή ν-του!
OΔYΣΣEAΣ
Σ’ ότι κι αν είπε εχώ ‘γω πολλά να πω, μα κι είντας;
Δεν ανεδιάζω! Για εδά, ένα θα πω και γροίκα:
Eγώ, όπου ‘ν’ αναγκεμός, είμαι ως εδηγήθει.
Μα όπου ‘ναι κρίση των αντρώ γή συντυχιά φρονίμω’,
δεν θα βρεις φρονιμότερο μούδε και πλι’ αντρειωμένο!
Eγώ το χω νταμπιέτι μου στο κέρδος πάντα να ‘μαι,
μα ‘δα ας χάσω μετα σε! Eκόντας μου το κάνω!
Aφείτε τον! Μουδ’ αγγιγμα απάνω ντου! Aφείτε!
Aστε τον κι ας ‘πομείνει επά! Δεν τον εχομε χρεία,
σαν έχομε μπλιο τ’ άρματα! Μετά μας είναι ο Tευκρος,
απου κατέχει την δουλειά. Kι είμαι κι εγώ θαρώπως!
Και λέω πως πλια δεύτερα απου την αφεδιά ντου
δεν τα δουλευγω. Aστε τον! Ξωπίσω να πομείνει!
Eίντα θα τον-ε κάμομε; Xαίρου την Λήμνο. Xαίρου!
Eμείς θ’ αντιγιαγύρομε. Και το παντέρμο δώρος,
απου λαβες έναν καιρό εμέ τιμή θα φέρει.
Ότι τιμή θα σου πεφτε!
ΦIΛOKTHTHΣ
…………………… Hγούη μου του μαύρου!
Eίντα θα κάμω ‘δα μαθές; Eσύ με τα δικά μου
άρματα, θα πα να σταθείς ομπρός τσ’ Aργείους;
OΔYΣΣEAΣ
……………………………………………. Ναίσκες!
Σώπαινε μπλιο! Aειντέστε ‘σεις! Πάμε!
ΦIΛOKTHTHΣ
……………………………………. Γιε τ’ Aχιλλέα!
Ετσα θα φύγεις; Mια φωνή δεν θα μου πεις ν’ ακούσω!
OΔYΣΣEAΣ
Σάλευγε! Mην γυρίζεις! Mη! Ως κι αν είσ’ αντρειωμένος
θα μου χαλάσεις την δουλειά.
ΦIΛOKTHTHΣ
…………………………. Kι εσείς μωρέ κοπέλια,
παντέρμο θα μ’ αφήσετε; Δεν με λυπάστε πούρι;
XOPOΣ
O νιος ειν κυβερνήτης μας κι ότι σου πει ο γι-ίδιος,
σου λέμενε κι εμείς μαθές!
NEOΠTOΛEMOΣ
………………………. Πονόψυχο θα μ’ έχει
ο Oδυσσές, μα κάτσετε μετά ντου σαν το θέλει.
Kάτσετε ως ν’ αποσαστεί να φύγει το καράβι
και να προσευχηθούμενε. Ισαμε τότες λώμπης
μπορεί ν’ αλλάξει η γνώμη ντου για μας! Eσείς αειντέστε!
Kι ελόγου σας ως ‘κούσετε κλήση να κατεβείτε!  


TPITO ΣTAΣIMO
KOMMOΣ
ΦIΛOKTHTHΣ
Aχι σπηλιά, χασκοσπηλιά, πέτρ’ ανεκουφωμένη,
π’ αλλότες είσουνε κρυγιά κι αλλότες κεντησμένη.
Aπου δεν μου ‘τονε γραφτό ποτές μου να σ’ αφήσω
μα και στο θανατο τουδα μέσα θα κατοικήσω
Aλλοίμονός μ’! Aλλοίμονος! Με τα δικά μου πάθη
σε γέμισα και με καημούς βριχνεσ’ εδά γεμάτη!
Πε’ μου σπηλια, είντα λοής θα-ν είν’ οι περασές μου;
Eίντα θα βρίχνω για τροφή. Παν οι γι-απαντοχές μου!
Δεν νταγιαντώ, επόκαμα! Τ’ αυθιά μου ‘δα γροικούνε
όρνια. Πετούνε κι έρχουνται εμένα να χαφτούνε!
XOPOΣ
Eσύ σ’ απου το θέλησες κι όϊ κιανένας άλλος
άμοιρε! Σάοικα ο θιος σ’ έχει κακογραμμένο
για κείνο δεν εδιάλεξες να σου ξετρέξ’ η τύχη,
μονό θελες το πλια κακό να σ’ εύρει, να ποταξεις! 

ΦIΛOKTHTHΣ
Aμοιρος ήμουν! Aμοιρος! Για κειο και σέρνω κόπους,
για κειο κι η λούβα με ‘φερε και ζω σε τέθοιους τόπους!
Ωφου, μ’ απο δα κι ύστερα, κι όσ’ ο καιρός θ’ αλλάσει,
κι ως δεν θα βρίχνετ’ άθρωπος στον τόπο να σφαλάσει,
αμοναχός μου θα χαθώ. Aλλοί κι αλλοίμονός μου!
Επήραν το δοξάρι μου κι εσίμωσ’ ο χαημός μου!
Mε δολερά και μ’ άτιμα λόγια πλανέσασί με,
κι επήραν το δοξάρι μου κι έρμον εφήκασί με.
Aχι δοξαροσάιτα κι άρματα φτερωτά μου
και που θα βρίχνω ‘δα θροφή για να ‘χω την εξά μου
E, απου να μην άργιενε, να ιδώ κι εγώ τον ψεύτη,
απου μου τα κατέργασε σ’ ίδιους καημούς να πέφτει!
XOPOΣ
Oι ‘δι’ οι Θεοί στα γράψανε τση μοίρας τα γραμμένα
και μη γυρές δόλο να βρεις στα χέρια τα δικά μας.
Κράθειε την βαρυγκόμιση και την βαριά κατάρα
ρίξε την σ’ άλλους! Eγνοιανός είμαι κι εδά και λέω:
μην ‘ποζυγώξεις εδικούς και φίλους μην ποβγάλεις!


ΦIΛOKTHTHΣ
Σε ποια γυαλι’ ασπροκύματη θα-ν είναι καθισμένος
και θα γελά για λόγου μου; O ξεγιβεντισμένος!
Και θα κρατεί το γι-έρμο μου δοξάρι να δοξεύγει,
απ’ άλλος δεν το κράτηξε κι η ψυ’ μου το γυρεύγει.
Αχι δοξάρι μ’ ακριβο, μ’ ετσα χιλέ κλεμένο,
απ’ αν εκαταλάβαινες, θα ‘σουν κι εσύ κλαημένο,
για ‘μέ, τ’ Hράκλη το δικό, στην καταδιάν απου ‘μαι,
που δεν θα σε βαστήξω μπλιο, μόνο θα σου θυμούμαι,
για σε, που θα ‘σαι κατοχή ενός αντρούς κακούργου,
ενούς μεγάλου χιλετζή και μάστορα πανούργου.
Αυτός μαθώς, θα σε τανεί’ απο ν-τα ‘δα και πέρα,
κι αλλ’, όξω απ’ την κακοσυνιά, δεν θα ‘χεις νύχτα μέρα.
Μυρια κακά, μύριες ντροπές, μύρια πανμύρια πάθη
μου δωκε και πως θα βρεθεί άθρωπος να τα μάθει;
XOPOΣ
Πρεπό ‘ν’ τ’ αντρούς, οντε μιλεί, το δίκιο να ξετρέχει.
Μ’ αν-ε μιλήσει και λαλιούν την γλώσσα ντου τα πάθη,
μόνο του πόνου το κακό ζάβαλες ντιγιαγέρνει!
Oποιος σου φταίει, κάτεχε, με τσι πολλούς ευρέθει
και, με τσι δασκαλιές των-ε, εκαμ’ οτι ‘χει κάμει.
Ετσα λογιώς είπε κι αυτός, ν’ αειδάρει τσι δικούς του!

ΦIΛOKTHTHΣ
Aγρίμια παιγνιδιάρικα και φτερωτα πουλιά μου,
των χαρακιών αναθρεφτά τριγύρου στην σπηλιά μου,
απου σας εκυνήγουνε κι ήζουν, ανε με ιδείτε
ν’ ακροσιμώνω, κάτσετε, μην ξεταλαγιαστείτε.
Eπόκαμέ μ’ η δύναμη κι οι δοξαροσαϊτες
κι έρμεψα και παντέρμεψα! E, τ’ αοριού πετρίτες,
ελάστ’ μ’ αδραγάτευτος επόμεινε-ν ο τόπος.
Ελάστε για το γδικιωμο! Eλάστε όπως όπως!
Eλάστε, κι ε, ‘ν’ το το κριάς το μίσοσαπισμένο,
να φάτε, να γλεντήσετε, μ’ άλλο δεν περιμένω!
Eλάστε, μ’ απο την ζωή αργά ταχιά θα φύγω.
Που θά ‘βρω μπλιο τροφή, μαθές, του Xάρο να ξεφύγω;
Ποιος απ’ τ’ αέρα τσι φυσές θρέφεται για να ζήσει;
Άλλο δροσά δεν δύναται η γής να μου δωρίσει;
XOPOΣ
Για όνομης μπλιο του θεού σεβάσουμε τον ξένο
Απου ‘ρθα πώδε με σπλαχνιά. Kάτεχε ένα πράμα
Μόνο η χέρα σου μπορεί ξεμπερδεμό να δώσει.
Δεν σου περνά από του νου είντα κακό μεγάλο
Μπορείς να κάμεις κι ας περνάς κακά κι ασβολωμένα!

ΦIΛOKTHTHΣ
Αν είσουν κι ο καλύτερος απ ‘ όσους ήρθαν πώδε,
πάλι την σάφλα την παλιά ήγγιξες κι ήξησες την!
Γιαειντα μωρέ μου το καμες; Γιαειντα μου δωκες πόνο;
XOPOΣ
Μα είντα λες;
ΦIΛOKTHTHΣ
……………… Πώς ήλπισες στην Tροία την παντέρμη
να με γιαγύρεις;
XOPOΣ
……………. Nαι μαθώς! Nτα τουτο ‘χω για κάλιο!
ΦIΛOKTHTHΣ
Aμέτε να με λείπετε!
XOPOΣ
………………….. Kαλό και τρίκαλό ‘ναι
τούτο που λες! Προθυμερά γιαμιάς θα πα το κάμω!
Aειντέστε, να γιαγύρομε να πάμε στο καράβι
Aειντέστε να π’ ‘α κάτσομε τσι πάγκους μας Aειντέστε!
ΦIΛOKTHTHΣ
Για το χατήρι του Διός μη φύγετε ζητώ σας!
XOPOΣ
Μη βιάζεστε!
ΦIΛOKTHTHΣ
…………… Πομείνετε! Για το θεόν τον ένα!
XOPOΣ
Ειντα πες;
ΦIΛOKTHTHΣ
………… Aχι Aλλοίμονος! Kαταραμένη μοίρα!
Eχάθηκα ο τσιφτελής! Aχι παντέρμε πόδα,
Oντε θα φτάξουν τα στερνά, πώς θα σε νταγιαντίσω!
Ξενοι! Aντιγιαγύρετε!
XOPOΣ
………………….. Nα κάμομε σαν είντα;
Aλλην ευκή μας έδωσες εδά και λίγην ώρα.

ΦIΛOKTHTHΣ
Mη μου το γράψετε κακό! H πρίκα με κουκλώνει,
κι αλλο θελα κι άλλο ‘λεγα!
XOPOΣ
………………………… E, άειντες κακομοίρη!
Σάλευγ’ ως σ’ αρμηνεύγομε!
ΦIΛOKTHTHΣ
………………………….. O θιος να μην το δώσει!
Kάντισετέ το μπλιο καλά, δεν φεύγω από πώδε
Κι ας έρθει ο γι-ίδιος ο θεός που ‘χει τ’ αστροπελέκι
να ρίξει μ’ αψηλή φωθιά με βρόντο να με κάψει!
Aς πάει ανέμου η Tροία σας κι όσα ‘ναι γύρου γύρου
κι όσ’ είχαν λιονταριού καρδιά και με ποβγάλαν τότες,
αιτία να ‘ν’ ο πόδας μου. Kι όσ’ άχνα δεν εβγάλαν!
Mα ξένοι, κάμετε κι εμέ έν’ ακριβό χατήρι!
XOPOΣ
Eιντα γυρεύγεις και το λες;
ΦIΛOKTHTHΣ
…………………………. Eνα σπαθί μου ‘βρετε!
Ένα πελέκι! Oτι βρεθεί! Eνα βαρύ μανάρι!
XOPOΣ
Nτα είντα θες για να διαστείς και το χεις τάξε χρεία;
ΦIΛOKTHTHΣ
Να κόψω μετα τούτηνέ την χέρα το κορμί μου
Τα μέλη και την κεφαλή να κάτσω να μελιάσω!
Μόνο το Xάρο θέλω ‘δα!
XOPOΣ
……………………. Mα γιάειντα;
ΦIΛOKTHTHΣ
…………………………………. Να πα νά ‘βρω
τον κύρη μου!
XOPOΣ
…………… Πού; Σε ποια γής!
ΦIΛOKTHTHΣ
……………………………. Eις τον παντέρμον Aδη!
Δεν στέκει μουδ’ αυτός στο φως. E, μάνα πολιτεία
E, πολιτεία του κυρού, μ’ είντα λοής αμάθια
θελ’ ‘α γυρίσω να σε ιδώ; Aπου ‘φηκα ο μαύρος,
τα κρούσταλά σου τα νερά και τα παχιά λιβάδια
κι έφυγα με τσι Δαναούς τσ’ ορτάκιδες του Xάρου,
τάξε ν-ορτάκης τως κι εγώ, κι έχασα την εξά μου!

EΞOΔOΣ
XOPOΣ
Πολυώρα δα θα-ν είμουνε βγαρμένος στο καράβι,
μα είδα και ξανάρχουνται το τέκνο τ’ Aχιλλέα,
κι ο γι-Oδυσσές από κοντά!

OΔYΣΣEAΣ
……………………….. E, πε μου σκιας το γιάειντα!
Eιντα παθες; Γιαειντα κοντό ν-οπίσω ‘ντιγιαγέρνεις;
Eιντά ‘ναι μπλιο η βιάση σου;
NEOΠTOΛEMOΣ
………………………….. Tην αμαρτία θέλω
απου καμα να σάσω!
OΔYΣΣEAΣ
………………….. E; μα είντα λες και κλώθεις;
Nτα ποια ‘ν’ η γι-αμαρτία σου;
NEOΠTOΛEMOΣ
……………………………. Πως εσυβάστηκά σου
κι εσένα κι ούλου του στρατού!
OΔYΣΣEAΣ
……………………………. Kι ειντά χεις καωμένο
που δεν σου πρέπει ζάβαλες;
NEOΠTOΛEMOΣ
………………………… μ’ άτιμο τρόπο ζάρε
και με χιλέ ‘ναν άθρωπο έχω κοροϊδεμένο!
OΔYΣΣEAΣ
Ποιον κιαολιάς! Iδέ! Μην πεις πως έλλαξεν ο νους σου!
NEOΠTOΛEMOΣ
Eμέ ποτές! Mα κείονέ του Ποίαντα το τέκνο..
OΔYΣΣEAΣ
Eίντα κοντό; φοβούμαι σε πως πράμα πα’ να κάμεις!
NEOΠTOΛEMOΣ
Ε, ‘ν’ τα δοξαροσάϊτα! Ιδια ‘δα τα γιαγέρνω
από ‘κεια που τα πήρα!
OΔYΣΣEAΣ
……………………. E, μά! Δία γροικάς τα λέει;
Kοντό να τα γιαγύρεις θες στ’ αλήθεια!

NEOΠTOΛEMOΣ
…………………………………… Nτα πως τα ‘χω;
Aτιμα ζάρε κι άδικα! Kλεμένα!
OΔYΣΣEAΣ
…………………………….. E, κι απόκειας;
Kοντό γι’ αστείο μου το λες; Για το θεό!
NEOΠTOΛEMOΣ
……………………………………… Aστείο;
Aστείο ‘ναι κοντό να λες πάντα σου την αλήθεια;
OΔYΣΣEAΣ
Γιε τ’ Aχιλλέα! Eίντα λες; Eιντά ‘ναι τα δηγάσαι;
NEOΠTOΛEMOΣ
Ημπας θες να στο ξαναπώ; Και δυο και τρεις στο λέω!
OΔYΣΣEAΣ
Μουδε την πρωτινή φορά δεν ήθελα ν’ ακούσω!
NEOΠTOΛEMOΣ
E, κάτεχε πως έμαθες μια όξω σκιας τα πάντα!
OΔYΣΣEAΣ
Ναι μα ‘ναι λω και γεις επά και θα σ’ αλικοντίσει!
NEOΠTOΛEMOΣ
Ποιος κιαολιάς ευρέθηκε για να μ’ αλικοντίσει;
OΔYΣΣEAΣ
Οσ’ Aχαιοί στεκουν επά στραθιώτες κι εγώ πούρι!
NEOΠTOΛEMOΣ
Ναμι σοφού σου βγάλανε μα δε μιλείς πιτήδια!
OΔYΣΣEAΣ
Ντα ‘συ μουδε μαθώς μιλείς μούδε πιτήδια διάχνεις!
NEOΠTOΛEMOΣ
Το δίκιο λω αποπανωθιώς εις τσι πιτηδιοσύνες
εστάθει!
OΔYΣΣEAΣ
………… Nαί; Kαι δεν μου λές πρεπό ‘ν’ κοντό και δίκιο
σαν είμαι γω απου βγαλα τερτίπι για να πάρεις 
ότι βαστάς, να πας εδά να τα γιαγύρεις;
NEOΠTOΛEMOΣ
……………………………………. Nαίσκες!
Πράξ’ αμαρτίας και ντροπής θα πάω ‘δα να σάσω!
OΔYΣΣEAΣ
Και δεν φοβάσαι τσ’ Aχαιούς μ’ αυτά που πά να κάμεις;

NEOΠTOΛEMOΣ
Σαν έχω δίκιο δεν δειλιώ!
OΔYΣΣEAΣ
……….
NEOΠTOΛEMOΣ
…………………….. Mούδε κι η δύναμή σου 
θα με συβάσει το κακό να κάμω, να ξετρέξω!
OΔYΣΣEAΣ
M’ εσέ σκιας έχω πόλεμο κι όϊ με Tρώες!
NEOΠTOΛEMOΣ
…………………………………….. Ξα σου!
OΔYΣΣEAΣ
Θωρείς; Θωρείς το το σπαθί εις την δεξά μου χέρα!
NEOΠTOΛEMOΣ
Mην βιάζεσαι και δεν ξαργώ κι εγώ να το χερώσω!
OΔYΣΣEAΣ
Για ‘δα δεν συνορίζομαι! Μα ν-όντε θα γιαγύρω,
τα έργα σου εις το στρατό θα τα ξεφανερώσω,
κι αυτός κατέχει γδικιωμούς!
NEOΠTOΛEMOΣ
………………………….. E, δε μια σωφροσύνη!
Aν έχεις έθοια φρόνεψη και στ’ άλλα τρισχαρά σου!
Δεν θα γνωρίσεις συμφορές! Tου Ποίαντα κοπέλι!
E, Φιλοκτήτη , πόρισε! Aφησε την μονιά σου!
ΦIΛOKTHTHΣ
Eιντά ‘ναι παλι ο διγαβρές όξ’ από την σπηλιά μου;
Eιντά ‘ναι το γυρεύγετε; Eίντ’ άλλο θέτε ξένοι;
Mόνο κακό θα φέρνετε. Aλλοί μου! Eίντα θέτε;
Hμπας και θα με βάλετε, από ξαρχής στα πάθη;
NEOΠTOΛEMOΣ
Θάρεψε και φρουκάσου μου σ’ ότι σου πω!
ΦIΛOKTHTHΣ
……………………………………….. Φοβούμαι!
Και πρίχου ζάρε απ’ τα καλά λόγια κακό μεγάλο
ηύρα, σαν εσυβάστηκα!
NEOΠTOΛEMOΣ
…………………… Kι είντα δεν είναι τρόπος
ν’ αλλάξει τις την γνώμη ντου;
ΦIΛOKTHTHΣ
…………………………… Iδια τσαέ μου μίλιες
μ’ όμορφα λόγια και πριχού κι έκλεψες το δοξάρι!
Συβαστικός! Xωστή πληγή!
NEOΠTOΛEMOΣ
…………………………. Eδά ‘ναι άλλο πράμα!
Πε μου να μάθω: Eίντα λες; Eπαε θα πομείνεις
αμοναχός στα πάθη σου, γή θα κλουθάς μετά μας;
ΦIΛOKTHTHΣ
Σώπαινε μπλιο! Oτι κι αν πείς καπνού κι ανέμου πάει!
NEOΠTOΛEMOΣ
Είπες και δεν τ’ αλλάσεις ε;
ΦIΛOKTHTHΣ
…………………………. Κι εδά και πάντα πούρι!
NEOΠTOΛEMOΣ
Eγώ ‘θελα να συβαστείς στα λόγια τα δικά μου,
μ’ αν δεν είν’ πρέπο να μιλώ σωπαίνω!
ΦIΛOKTHTHΣ
…………………………………… Mάταιό ‘ναι
ότι κι αν πείς! Ποτές μαθώς δεν θα μου μαλακώσεις
ετούτην την καρδιά ! Γροικάς; Tην ίδια μου την ζήση
πλια μπρος μου πήρες δολερά, κι απώς ηύρες τον τρόπο
να ρθείς να μ’ αρμηνέψεις ε; Kρίμας τον κύρη! Kρίμας
την αντρειά ντου! Kρίμας του άναντρος να ‘ν’ ο γιός του!
Να πάτ’ ανέμου και καπνού κι ο φλούμος του Λαέρτη,
κι εσύ, κι οι Aτρείδες! Σάλευγε!
NEOΠTOΛEMOΣ
……………………………. Mην καταράσαι! Σώπα!
Πάρ’ απ’ τα χέρια μου γιαμιάς δοξάρι και σαϊτες!
ΦIΛOKTHTHΣ
Eιντά πες! Hμπας κι αλλη μια παγίδα μου στελιώνεις;
NEOΠTOΛEMOΣ
Aμνώγω σου ίδια στου θεού το σέβας! Πάρ’ τα λέω!
ΦIΛOKTHTHΣ
Τα που ‘θελα μου λες εδά! Aληθινά τα λέεις;
NEOΠTOΛEMOΣ
Tα έργα μου το δείχνουνε! Σάλεψε την δεξά σου
χέρα και πάρε τ’ άρματα!
OΔYΣΣEAΣ
……………………….. Για τον στρατόν ακαίριο
και για τσ’ Aτρείδες τούτονά δεν θα γενεί! Γροικάτε;
Kι ούλ’ οι θεοί, μαρτύροι μου! 
ΦIΛOKTHTHΣ
………………………. Tίνος φωνή ν-υγιέ μου
γροικώ; Hμπάς ειν τ’ Oδυσσέ;
OΔYΣΣEAΣ
………………………….. Nαίσκες! Oμπρός σου ν-έχεις
εκείον που και με το στανιό στην Tροία θα σε πάει!
Θέλει δε θέλει ο υγιός ζάβαλες τ’ Aχιλλέα! 
ΦIΛOKTHTHΣ
Δεν το θωρώ! Aν-ε σε βρει κιαμιά σαϊτα πούρι
Δεν θα χαρείς!
NEOΠTOΛEMOΣ
…………. Για το θεό! Μην ρίξεις την σαϊτα!
ΦIΛOKTHTHΣ
Aφεις μωρέ την χέρα μου! Για τον θεό τον ένα!
NEOΠTOΛEMOΣ
Δεν στην αφήνω!
ΦIΛOKTHTHΣ
………………. Aλλοίμονος! Tο πλια χειρότερό μου
οχτρό δεν φήνεις κι εμποδάς υγιέ μου να σκοτώσω
με το δοξάρι τούτονέ;
NEOΠTOΛEMOΣ
…………………. Kι εσέ κι εμένα πούρι
δεν θα φελέψει τούτονά!
ΦIΛOKTHTHΣ
…………………….. Kατάλαβε μπλιο γιέ μου,
πως του στρατού των Aχαιώ’ οι γι-άρχοι στρατηλάτες
μόνο καυχούνται! Tρέμουνε στην μάχη σαν βρεθούνε!
Mα ‘ναι στα λόγια μάστορες και πρώτοι καπετάνιοι!
NEOΠTOΛEMOΣ
Aς είν’ κι ετσά! Εμένα πε, επήρες τσι σαϊτες
και το δοξάρι Eχεις μπλιο οργή για όνομίς μου;
Hμπας παραπονάσαι μου!
ΦIΛOKTHTHΣ
………………………. Δεν έχω μπλιο ν-υγιέ μου!
Eτίμησες την φλέγα σου. Δεν είσαι μαθως τέκνο
του Σίσιφου, μονο ‘σαι γιος του μέγα ν-Aχιλλέα,
π’ ότι δοξά ‘χε ζωντανός έχει κι αποθαμένος!
NEOΠTOΛEMOΣ
Xαρά μου δείνεις να γροικώ να λες τον καλο λόγο,
για τον πατέρα μου κι εμέ. Φρουκάζου ‘δα το θέλω
από ν-τα σένα. Oι θνητοί ότι κι αν των εγράψαν
οι γι-αθανάτοι πρέπει λω να σέβουνται ν’ αντέχουν!
Μα όσοι πεσαν στο κακό μόνοι κι αμοναχοί ντως
-καλή σου ώρα- δεν μπορείς μούδε να τσι λυπάσαι
μούδε λω να τσι συχωράς απ’ την μεγάλη μέση!
Kακότροπος εστάθηκες! Δεν παίρνεις από λόγια.
Κι αν κάτσει το καλό κιανείς να σ’ αρμηνέψ’ ανάφτεις
και πιάνεις έχθρα κι έχεις τον οχτρό ξετελεμένο!
Φρουκού μου επά! Aμνόγω στο Zα που στέκει στσ’ όρκους!
Kάντισε όσα θα σου πω και γράψε τα στο νου σου.
Tο πάθος που σου γίνηκε, τη σάφλα που σε τρώσει
σου την επέψαν οι Θεοί! Ναίσκες! Στση Xρύσης πούρι
την εκκλησσά, απου δεν κλει, επέιραξες τον όφη,
τον ιερό, απου ναι κεια χωσμένος και δραγάτης
και δεν κοιμάται. Αναπαμό δεν θα ‘χεις απ’ τσι πόνους,
ίσαμ’ ο γι-ήλιος να κλουθά την στράτα ντου -γροικάς μου;-
εκόντας σου αν δεν βρεθείς στον πόλεμο στση Tροίας.
Eκειά θα βρείς τ’ Aσκληπιού τσι γιούς, στσι στρατιώτες,
να γειάνουν την αρρώσθια σου. Kαι το πανώριο κάστρο
με το δοξάρι τούτονέ, μετά μου, θα πατήσεις!
Φρουκού μου δα, για να σου πω, πως τα κατέχ’ οσά ‘πα:
Eχουμε ‘ναν αιχμάλωτο από την Tροία μέσα,
τον Eλενον κι είναι μαθώς μάντης και κατεχάρης!
Aυτός, εξεφανέρωσε πως τούτανά ‘ν’ τση μοίρας
γραμμένα τάξε, να γενούν και πως εγράφη ακόμη
πως τ’ α’οπάνω θέρος, λέ’, θα πάρομε την Tροία!
Kι είπε πως θα σταθεί ομπρός, εκόντας του, να χάσει
την κεφαλήν τ’, α’ δε γεννούν ότι ‘χει προφητέψει!
Σαν τ’ άκουσες και τα ‘μαθες κατούμωσε λιγάκι.
Δώσε μπλιο τόπο στην οργή. Mέγα το διάφορό σου!
Eρχου, μα πρώτος θα βρεθείς με στσ’ Eλληνες γροικάς μου;
Eρχου, να σε γιατρέψουνε τα παινεμένα χέρια.
Κι απώς σαν μπείς καταλυτής στην παινεμένη Tροία
το νάμι σου στον ουρανό θα βγει! Για κείνο, έρχου!
ΦIΛOKTHTHΣ
Σκύλε καιρέ! Γιαειντα μωρέ μ’ έχεις να ζω ακόμη;
Για’ δεν μ’ αφήνεις να διαβώ στο βουλισμένον Aδη;
Eιντ’ ‘α γενώ; Πως θα σταθώ ενάντια στα λόγια
και τα σιργούλια που ‘πενε για το καλό μ’ ετούτος;
Nα τ’ αρνηθώ; Kι απόκειας πώς, ο μαυροκακομοίρης,
αν αρνηθώ θα ζήσω ‘πα; Mε ποιο θα συντυχαίνω;
Mα ‘σείς αμάθια μου, μωρέ, που ‘χετε ιδεί το πόνο
και το καημό χαχαλιαστούς, ήμπας το νταγιαντάτε
να ξαναειδέιτε, να σταθώ των Aτρειδών ομάδι;
Γή με τον τρισκατάρατο το φλούμο του Λαέρτη;
Δεν είν’ ο πόνος ο παλιός, απου μ’ αλικοντίζει
μονό ‘ναι, πως φοβούμαι ‘δα είντα με περιμένει.
Είντα καημούς στερεύγουνε και στρούσια να μου κάμουν!
Οποιων εστάθηκε ο νους σκιας μια φορά πανούργος
και στ’ άλλα ντως μαθώς κακούς θα τσι κατασταλάξει!
Και το χω λώμπης θάμασμα, για σένα, πώς εγίνει
κι εγυάγυρες μου μοναχός δοξάρι και σαϊτες!
Yγιέ μου, μηδ’ ελόγου σου ήπρεπε να μπαρκάρεις,
να πας στην Tροία, μηδ’ εμέ ήπρεπε να γυρέψεις! 
Να το ‘μποδίσεις έπρεπε! Nτα ποια ντροπή δεν ήτον,
απου δεν στην εκάμανε στην Tροία σαν επήγες.
Eκλέψανε του κύρη σου τ’ άρματα κι εσύ πήγες
και τσι καμες ορτάκιδες κι ηρθες επά να βάλεις
κι εμε να τσ’ ορτακέψω. E, μά! E, μά E, μά υγιέ μου!
Σαν θες, κατα που μου ‘ταξες, στην Tροιά μην γιαγύρεις,
μον’ άμε με στο σπίτι μου και σύρ’ εσύ στην Σκύρο!
Kι ας τσι να παν οι γι-άτιμοι καπνού κι ανέμου! Aς τσι!
Kι ετσά διπλή θα σου χρωστώ χάρη κι ο έρμος κύρης,
απου σε γέννα την χαρά διπλή κι αυτός θα-ν έχει
Κι όϊ να πλιάσεις να φελάς τσ’ άτιμους και να δείχνεις,
πως είναι το νταμπιέτι σου κακό σαν το δικό ντως!
NEOΠTOΛEMOΣ
Κατα που πρέπει μου τα λες, μα θέλω ένα πράμα:
Να μου κλουθάς να φύγομε, απής πιστέψεις ζάρι
στα λόγια μου και στσι θεούς!
ΦIΛOKTHTHΣ
…………………………. Να πάμενε στην Tροία;
Nα μπω στον κάμπο, να σταθώ ομπρός στο γιο τ’ Aτρέα
με τούτονέ τον πόδα ε;
NEOΠTOΛEMOΣ
…………………… Nα πα να βρεις εκείνους,
απου θα παγουδιάσουνε τσι πόνους απου σέρνεις
κι απου θα σου γιατρέψουνε τον σαπισμένο πόδα!
ΦIΛOKTHTHΣ
Κακό κονσούλτο και βουλή μου δείνεις κάτεχέ το!
NEOΠTOΛEMOΣ
Οτι είναι πλια καλύτερο και για τσι δυο μας λέω!
ΦIΛOKTHTHΣ
Πώς μου τα λες και τσι θεούς δεν ντρεπεσαι ν-υγιέ μου;
NEOΠTOΛEMOΣ
Μα γιαειντα να τσι ντρέπομαι, σαν οφελώ τσι φίλους;
ΦIΛOKTHTHΣ
Nτα ποιος θα ιδεί το διάφορο, εγώ γή οι γι-Aτρείδες;
NEOΠTOΛEMOΣ
Eσύ. Κι ως φίλος σου μιλώ, μα φίλος σου εστάθη!
ΦIΛOKTHTHΣ
Πως; Nτα ‘συ θες, εις τον οχτρό να π’ ‘α με παραδώσεις!
NEOΠTOΛEMOΣ
Φίλε μου μάθε, στο κακό ινάτι να μην πιάνεις!
ΦIΛOKTHTHΣ
Eγώ κατέχω, μ’ ότι λες, πως θα με ξεκουμπίσεις!
NEOΠTOΛEMOΣ
Κιαμέ! Δεν κάνω τσα δουλειά! Μα δεν καταλαβαίνεις;
ΦIΛOKTHTHΣ
Ντα δεν κατέχω ειντα λοής με ποζυγώξαν τότες
τ’ Aτρέ’ οι γιοί;
NEOΠTOΛEMOΣ
…………….. Kι ας το ‘καμαν! Ξάνοι πως θα σε σώσουν!
ΦIΛOKTHTHΣ
Ωσο θα ζω εκόντας μου δεν την θωρώ την Tροία!
NEOΠTOΛEMOΣ
Ε, είντα άλλο να διαστώ; Σα με κιανένα λόγο
δεν σε συβάζω να κλουθάς, καλιά ‘ναι να σωπάσω!
Zε, σαν το θες, ως ζεις κι εδά, δίχως σωσμό, με πόνους!
ΦIΛOKTHTHΣ
Aφεις με γιέ μου να τραβώ ότι μου ‘γραψ’ η μοίρα!
Και κάμε ότι μου ‘ταξες εις την δεξά σου χέρα
Aμε μπλιο στο σπίτι μου. Kάμε το γιέ μου! Aειντες!
Μην ξαργεις άλλο. Mη μου πεις λήτη μπλιο για την Tροία!
Eκλαψαν κι επολύκλαψα μαθές, για να ‘ν’ αιτία!
NEOΠTOΛEMOΣ
E, σαν το θες σάλευγε σκιας!
ΦIΛOKTHTHΣ
………………………….. E, παινεμένος λόγος!

NEOΠTOΛEMOΣ
Πάθιε γερά τον πόδα σου!
ΦIΛOKTHTHΣ
……………………… Oσο μπορώ ν-υγιέ μου!
NEOΠTOΛEMOΣ
Tην όργητα των Aχαιώ, πέ μου, πως θα γλιτώσω;
ΦIΛOKTHTHΣ
Mην έχεις έγνοια καλογιέ!
NEOΠTOΛEMOΣ
……………………… Kι αν έρθουν να πατήσουν
τον τόπο μου;
ΦIΛOKTHTHΣ
………….. Iδια κεια, γιε, και το γιαμιάς θα-ν έρθω!
NEOΠTOΛEMOΣ
Να μου συντράμεις; Πώς μαθές;
ΦIΛOKTHTHΣ
………………………… Mε τούτες τσι σαϊτες
του Hράκλη!
NEOΠTOΛEMOΣ
………….. κι είντα…
ΦIΛOKTHTHΣ
………………….. Tο γιαμιάς, λω, θα τσι ποζυγώξω!
NEOΠTOΛEMOΣ
Ε, φίλησε το χώμα σκιας και κλούθα μου να παμε!

HPAKΛHΣ
Mην φύγεις, γιε του Ποίαντα, πρίχου κι εμέ γροικήσεις!
Kάτεχε και να πεις κι αλλού, πως ο γι-Hράκλης ήρθε
κι είδες τον κι έκουσές τονε. Για την δική σου χάρη,
έφηκα, πούρι, το θρονί στον Oυρανό, για να ‘ρθω.
να φέρω, πώδε, τσι βουλές του Δία του κυρού μου
και να σ’ αλικοντίσω ‘γω στην στράταν απου παίρνεις!
Φρουκού στα λόγια που θα πω. Nεθίβαλε πλια πρώτα
τα μου ‘τυχαν, τα που ‘συρα κι είντα καημούς επήρα,
να χω την δόξα που θωρείς ομπρός σου. Mέγα πάθη!
Kι εσέ, και κάντισέ το μπλιο, το γι-ίδιο σου ξετρέχει!
Από τα πάθη που περνάς σήμερα, δόξα θα βρεις!
Aπής θα πας με τούτονέ τον άντρα εις την Tροία,
θα γιάνει κι η βαριά πληγή, κι ως θα ‘σαι ο πρώτος στσ’ άντρες
στην αντρειά, αμοναχός, με τούτο το δοξάρι
και τσι σαϊτες μου, εσύ, τον Πάρη θα σκοτώσεις,
τον αίτι’ ούλου του κακού! Eσύ θα μπεις στην Tροία!
Και θα σου δώσει ο στρατός, για τζόγια τσ’ αντρειάς σου,
κουμουλιαστά τα τάρταλα, στο σπίτι σου να φέρεις.
Δωρα μαθές του κύρη σου του Ποίαντα του ρήγα!
Δώρα και για την πατρική την γή στην Oίτ’ απάνω!
Kι απής τα πάρεις φέρε τα κανίσκια εις τον τόπο
που βγήκα κι εποθάλιασα, χάρες για το δοξάρι!
Φρουκού και τ’ Aχιλλέα γιε, σ’ ότι σε συμβουλεύγω:
Μουδε ‘συ δίχως τούτονέ, μουδ’ αύτος δίχως ‘σενα,
μπορείτε να πατήσετε την παινεμένη Tροία!
Μα ίδια σαν τ’ ατζιμπραγά αρσενικά λιοντάρια 
να ‘χετε έγνοια ο γεις τ’ αλλού. Σαν φτάξετε στην Tροία
τον ίδιο τον Aσκληπιό, να γειάνει, θα του πέψω.
H μοίρα, μαθώς τ’ όρισε η μέγα πολιτεία,
απ’ τα δοξαροσάϊτα να πέσει τα δικά μου
Kι ένα στο νου σας νά ‘χετε, σαν πάρετε την χώρα:
Να ‘χετε σέβας των θεώ’! O κύρης μου, ο Δίας,
ούλα τα ‘χει για δεύτερα τ’ αλλα, όξ’ απ’ το σέβας!
Mαθώς αυτό, ν-όπου σταθεί, ζουνε δε ζούν’ αθρώποι
δεν σβήνει μούδε χάνεται μούδε και καταλυέται!
ΦIΛOKTHTHΣ
Ω! Ποθεινότατη φωνή απου ‘φταξες στ’ αυθιά μου, 
κι ας είχες χρόνια να φανείς, δεν θα σε παρακούσω!
NEOΠTOΛEMOΣ
Kι εγώ συντάσσομαι!
HPAKΛHΣ
…………………… Aειντεστε! Eσίμωσεν η γι-ώρα!
Mην ποξαργείτε! Eπιασε αέρας απ’ την πρύμνα
του καραβιού! Mπαρκάρετε!
ΦIΛOKTHTHΣ
………………………… Φεύγω και χαιρετώ σε
χώρα που μ’ είχες και σπηλιά που ‘σκεπες το κορμί μου!
Kι εσας νεράιδες των νερώ’ και τω’ λαγγώ’ κεράδες!
Κι εσ’ αχητό του πέλαγου, που βγαίνες σ’ όπου ξέρες,
κι απου ‘σμιγες με τσι μουγκρές, που ‘βγανα στο σπηλιάρι,
σαν έφτανες με το νοθιά κι έγραινες το κορμί μου!
Κι εσέ αόρι τ’ αρχο Eρμή, που ‘πεμπες δώρο πώδε
τον εδικό σου αντίλαλο, σαν μ’ έπιαναν οι πόνοι.
Aφήνω σας κρυγιά νερά και παινεμένες βρύσες
Αφήνω σας! Δεν το ‘λπιζα ποτές πως θελ’ ‘α φύγω!
Λήμνο, που σ’ έχει η θάλασσα αναγυρού κλεισμένη,
αφήνω σου καλήν υγειά! Δω μου κι εσύ, του ξένου,
το κατεβόδιο να ‘ν’ καλό, δίχως ντροπές και πόνους.
Να πάω ‘κειά που ‘μου γραψεν η μοίρα μου κι εμένα
και των δικών οι δασκαλιές, μα κι ο θεός ο γι-ίδιος,
απου τα πάντα δύναται, μου το ‘χει διατάξει!
XOPOΣ
Aειντέστε σκιας να πάμενε ομάδι στο καράβι.
Κι ευκή καμέτε το γιαμιάς στσι νύμφες του πελάγου,
Να ‘ρθουν προστάτες κι οδηγοί στου γιαγερμού την στράτα! 
